SÚHLAS S POSKYTOVANÍM DIAGNOSTICKÝCH ÚDAJOV A ÚDAJOV O POUŽÍVANÍ
Spoločnosť Samsung Electronics Co., Ltd. a jej sesterské spoločnosti (”Samsung”) potrebuje vašu pomoc pri zlepšovaní kvality a výkonu svojich produktov a služieb. Vaše zariadenie obsahuje diagnostický softvér, ktorý môže s vaším súhlasom automaticky zhromažďovať diagnostické údaje a údaje o používaní vášho zariadenia. Diagnostický softvér môže tieto údaje odosielať spoločnosti Samsung na štatistickú analýzu za účelom zlepšovania kvality produktov a služieb a za účelom zaznamenávania a riešenia neočakávaných vypnutí či systémových chýb. Diagnostické údaje a údaje o používaní zhromažďované spoločnosťou Samsung môžu obsahovať informácie o tom, akým spôsobom používate vaše zariadenie (vrátane stavu pripojenia, stavu nabíjania, stavu nastavenia (napríklad nastavenie displeja a napájanie) atď.) a akým spôsobom používate aplikácie (vrátane frekvencie a času používania, stavu nastavenia, využitia pamäti a batérie, údajov protokolu atď.). Servery spoločnosti Samsung sa nachádzajú na celom svete a preto môžu byť zhromažďované údaje uložené mimo krajiny vášho pobytu vrátane krajín, v ktorých nemusia byť zákony na ochranu údajov také náročné. Ak budete súhlasiť s tým, že nám poskytnete tieto údaje, vyslovíte súhlas s vyššie uvedeným. Všetko diagnostické údaje a údaje o používaní zhromaždené za týmto účelom budú nazhromaždené takým spôsobom, aby nebolo možné osobne identifikovať vás ani vaše zariadenie, a budú uschované len na dobu nevyhnutnú pre túto analýzu. Môžete sa rozhodnúť neposkytovať nám žiadne diagnostické údaje ani údaje o používaní. Toto rozhodnutie žiadnym spôsobom neovplyvní funkčnosť ani prevádzku vášho zariadenia. Tento softvér môžete kedykoľvek zakázať prostredníctvom nastavení vo vašom zariadení.
Ťuknutím na tlačidlo ”Áno” súhlasíte s (i) automatickým prenosom diagnostických údajov a údajov o používaní a (ii) zhromažďovaním, použitím, uschovávaním, zdieľaním a poskytovaním diagnostických údajov a údajov o používaní z vášho zariadenia spoločnosti Samsung na účely uvedené vyššie.