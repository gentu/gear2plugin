ACORD PENTRU FURNIZAREA DATELOR DE DIAGNOSTICARE ŞI DE UTILIZARE
Samsung Electronics Co., Ltd. şi filialele sale („Samsung”) au nevoie de ajutorul dvs. pentru îmbunătăţirea calităţii şi a performanţei produselor şi serviciilor sale. Dispozitivul dvs. include software de diagnosticare care, cu acordul dvs., poate colecta în mod automat date de diagnosticare şi de utilizare de pe dispozitiv. Software-ul de diagnosticare poate trimite aceste date la Samsung pentru analiză statistică, în scopul de a îmbunătăţi calitatea produselor şi a serviciilor şi de a monitoriza şi soluţiona închiderile neaşteptate sau erorile de sistem. Datele de diagnosticare şi de utilizare colectate de Samsung pot include informaţii referitoare la modul în care utilizaţi dispozitivului (inclusiv starea conexiunii, starea de încărcare, starea setărilor (precum setările afişajului şi de alimentare) etc.) şi la modul în care utilizaţi aplicaţiile (inclusiv frecvenţa şi durata de utilizare, starea setărilor, utilizarea memoriei şi a bateriei, date de înregistrare etc.). Deoarece Samsung are servere în toată lumea, este posibil ca datele pe care le colectăm să fie stocate în afara ţării dvs. de reşedinţă, inclusiv în ţări în care legile privind protecţia datelor pot fi mai puţin cuprinzătoare. Fiind de acord cu furnizarea acestor date, vă daţi şi acordul expres cu privire la acest lucru. Toate datele de diagnosticare şi de utilizare colectate în acest scop vor fi cumulate într-un mod care nu vă identifică personal şi care nu vă identifică dispozitivul şi sunt păstrate numai cât timp sunt necesare pentru această analiză. Puteţi alege să nu ne furnizaţi date de diagnosticare şi de utilizare, iar această decizie nu va avea niciun fel de impact asupra funcţionalităţii sau funcţionării dispozitivului. Puteţi alege să dezactivaţi acest software în orice moment, din Setările dispozitivului.
Atingând butonul „Da” de mai jos, vă daţi acordul cu privire la (i) transmiterea automată a datelor de diagnosticare şi de utilizare şi la (ii) colectarea, utilizarea, stocarea, partajarea şi divulgarea de către Samsung a datelor de diagnosticare şi de utilizare de pe dispozitivul dvs., în scopurile menţionate mai sus.