การยินยอมในการให้ข้อมูลการใช้งานและการวินิจฉัย
Samsung Electronics Co., Ltd. และบริษัทในเครือ (”Samsung”) ประสงค์จะให้คุณช่วยเหลือในการปรับปรุงคุณภาพและประสิทธิภาพของบริการและผลิตภัณฑ์ อุปกรณ์ของคุณมีซอฟต์แวร์การวินิจฉัยที่อาจจะรวบรวมข้อมูลการใช้งานและการวินิจฉัยจากอุปกรณ์ของคุณโดยอัตโนมัติ ทั้งนี้หากคุณยินยอม ซอฟต์แวร์การวินิจฉัยอาจส่งข้อมูลนี้ให้ Samsung สำหรับใช้ในการวิเคราะห์เชิงสถิติ เพื่อวัตถุประสงค์ในการปรับปรุงคุณภาพของผลิตภัณฑ์และบริการ และติดตามและแก้ไขการปิดหรือข้อผิดพลาดของระบบโดยไม่คาดคิด ข้อมูลการใช้งานและการวินิจฉัยที่รวบรวมโดย Samsung อาจมีข้อมูลเกี่ยวกับการใช้งานอุปกรณ์ของคุณ (เช่น สถานะการเชื่อมต่อ สถานะการชาร์จ สถานะการตั้งค่า (เช่น การตั้งค่าจอแสดงผลและพลังงาน) เป็นต้น) และการใช้งานแอพพลิเคชั่นของคุณ (เช่น ความถี่และระยะเวลาในการใช้งาน สถานะการตั้งค่า การใช้งานหน่วยความจำและแบตเตอรี่ ข้อมูลการบันทึก เป็นต้น) เนื่องจาก Samsung มีเซิร์ฟเวอร์อยู่ทั่วโลก ข้อมูลที่เรารวบรวมอาจถูกจัดเก็บอยู่นอกประเทศที่คุณอยู่อาศัย ซึ่งรวมถึงประเทศต่างๆ ที่กฎหมายการปกป้องข้อมูลอาจไม่ครอบคลุม ด้วยการยินยอมให้ข้อมูลนี้แก่เรา ถือว่าคุณให้ความยินยอมอย่างชัดแจ้งกับสิ่งต่อไปนี้ ข้อมูลการใช้งานและการวินิจฉัยทั้งหมดที่รวบรวมเพื่อวัตถุประสงค์นี้ จะถูกเก็บรวบรวมในลักษณะที่จะไม่ระบุถึงตัวคุณหรืออุปกรณ์ของคุณ และยังคงเก็บรวบรวมไว้เป็นเวลานานเท่าที่จำเป็นสำหรับการวิเคราะห์เท่านั้น คุณสามารถเลือกที่จะไม่ให้ข้อมูลการใช้งานและการวินิจฉัยแก่เรา และการเลือกตัดสินใจเช่นนี้จะไม่มีผลกระทบต่อฟังก์ชั่นการใช้งาน หรือการทำงานของอุปกรณ์ของคุณในทุกกรณี คุณสามารถเลือกที่จะปิดใช้งานซอฟต์แวร์นี้ได้ตลอดเวลา ผ่านทางการตั้งค่าบนอุปกรณ์ของคุณ
ด้วยการแตะปุ่ม ”ใช่” ด้านล่าง หมายถึงคุณยอมรับ (i) การส่งข้อมูลการใช้งานและการวินิจฉัยโดยอัตโนมัติ (ii) การรวบรวม การใช้ การจัดเก็บ การแชร์ และการเปิดเผยโดย Samsung ซึ่งข้อมูลการใช้งานและการวินิจฉัยจากอุปกรณ์ของคุณสำหรับวัตถุประสงค์ตามที่กล่าวไว้ข้างต้น