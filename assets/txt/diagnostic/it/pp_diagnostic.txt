CONSENSO ALLA RACCOLTA DEI DATI DI UTILIZZO E DI DIAGNOSTICA
Samsung Electronics Co., Ltd. e le sue consociate ("Samsung") desiderano un aiuto al fine di migliorare la qualità e le prestazioni dei prodotti e servizi forniti. Il dispositivo include un software di diagnostica che, previo consenso da parte dell'utente, può raccogliere automaticamente i dati di utilizzo e di diagnostica del dispositivo. Il software di diagnostica può inviare questi dati a Samsung per condurre un'analisi statistica, al fine di migliorare la qualità dei prodotti e servizi forniti, oltre a tenere traccia e far fronte a qualsiasi arresto anomalo o errore del sistema. I dati di utilizzo e diagnostica raccolti da Samsung possono includere informazioni sulle modalità di utilizzo del dispositivo (tra cui lo stato della connessione, lo stato della ricarica, lo stato delle impostazioni (ad esempio impostazioni di alimentazione e display), ecc.) e sulle modalità di utilizzo delle applicazioni (tra cui la frequenza e la durata dell'utilizzo, lo stato delle impostazioni, l'utilizzo della memoria e della batteria, i dati di archivio, ecc.). Poiché i server Samsung sono dislocati in tutto il mondo, i dati raccolti potrebbero essere archiviati al di fuori del paese di residenza, ad esempio in paesi dove le normative sulla protezione dei dati potrebbero non essere molto rigide. Se si accetta di fornire tali dati, si fornisce un consenso esplicito a tale possibilità. Tutti i dati di utilizzo e diagnostica raccolti allo scopo summenzionato verranno aggregati in modo da non rendere identificabile l'utente o il dispositivo e verranno mantenuti solo per il tempo necessario all'esecuzione dell'analisi. L'utente può scegliere di non fornire i dati di utilizzo e diagnostica e tale decisione non avrà alcuna ripercussione sul funzionamento del dispositivo. È possibile scegliere di disabilitare questo software in qualsiasi momento dalle Impostazioni del dispositivo.
Toccando il pulsante "Sì" riportato di seguito, l'utente accetta (i) la trasmissione automatica dei dati di utilizzo e diagnostica e (ii) la raccolta, l'utilizzo, l'archiviazione, la condivisione e la comunicazione da parte di Samsung dei dati di utilizzo e diagnostica del dispositivo, al solo scopo ivi illustrato.