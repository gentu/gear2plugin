ZGODA NA DOSTARCZANIE DANYCH DIAGNOSTYCZNYCH ORAZ DANYCH DOTYCZĄCYCH UŻYTKOWANIA
Firma Samsung Electronics Co., Ltd. oraz jej jednostki zależne („Samsung”) zgłaszają się z prośbą o pomoc w poprawianiu jakości i wydajności swoich produktów i usług. Państwa urządzenie zawiera oprogramowanie diagnostyczne, które, za Państwa zgodą, może automatycznie zbierać dane diagnostyczne oraz dane dotyczące użytkowania urządzenia. Oprogramowanie diagnostyczne może przesyłać te dane do firmy Samsung w celu wykonania analiz statystycznych mających umożliwić poprawę jakości produktu i usług oraz śledzenie i naprawę nieoczekiwanych wyłączeń urządzenia i błędów systemowych. Dane diagnostyczne oraz dane dotyczące użytkowania zbierane przez firmę Samsung mogą zawierać informacje na temat sposobu korzystania z urządzenia (włączając w to status połączeń, status ładowania, status ustawień (takich jak ustawienia wyświetlacza lub zasilania) itp.)) oraz sposobu korzystania z aplikacji (włączając w to częstotliwość i czas korzystania z aplikacji, status ustawień, wykorzystanie pamięci i akumulatora, dane dziennika itp.). W związku z tym, że serwery firmy Samsung zlokalizowane są na całym świecie, zbierane informacje mogą być przechowywane poza granicami Państwa kraju zamieszkania, wliczając w to kraje, w których prawa dotyczące ochrony danych mogą nie być tak wyczerpujące. Wyrażenie zgody na udostępnienie danych firmie Samsung jest równoznaczne z przystaniem na powyższy warunek. Wszelkie dane diagnostyczne oraz dane dotyczące użytkowania są zbierane w sposób, który nie umożliwia identyfikacji osoby użytkownika ani używanego urządzenia oraz są przechowywane tylko przez czas potrzebny do przeprowadzenia analiz. Istnieje możliwość odmowy udostępnienia danych diagnostycznych oraz danych dotyczących użytkowania, która nie wpłynie w żaden sposób na funkcjonalność ani pracę urządzenia. Oprogramowanie można wyłączyć w dowolnym momencie za pomocą Ustawień urządzenia.
Wybierając znajdującą się poniżej opcję „Tak”, wyrażają Państwo zgodę na (i) automatyczne przesyłanie danych diagnostycznych i danych dotyczących użytkowania oraz (ii) zbieranie, wykorzystywanie, przechowywanie, udostępnianie i przesyłanie przez firmę Samsung danych diagnostycznych i danych dotyczących użytkowania Państwa urządzenia do wymienionych wyżej celów.