SAMTYCKE TILL ATT TILLHANDAHÅLLA DIAGNOSTISKA DATA OCH ANVÄNDNINGSDATA
Samsung Electronics Co., Ltd. och dess dotterbolag (”Samsung”) vill ha din hjälp med att förbättra kvaliteten och prestandan på sina produkter och tjänster. Din enhet innehåller diagnostisk programvara som, med ditt medgivande, automatiskt kan samla in diagnostiska data och användningsdata från enheten. Diagnostisk programvara kan skicka dessa data till Samsung för statistisk analys med avsikt att förbättra kvaliteten på produkten och servicen, och för att spåra och hantera oväntade avstängningar eller systemfel. Diagnostiska data och användningsdata som samlas in av Samsung kan innehålla information om hur du använder din enhet (inklusive anslutningsstatus, laddningsstatus, inställningsstatus (såsom display- och energiinställningar etc.)) och hur du använder dina program (inklusive användningsfrekvens och varaktighet, inställningsstatus, minnes- och batterianvändning, loggdata etc.). Eftersom Samsung har servrar över hela världen kan de data vi samlar in lagras i ett annat land än det du bor i, även i länder där dataskyddslagarna kanske inte är lika omfattande. Genom att godkänna att vi samlar in data samtycker du uttryckligen till detta. Alla diagnostiska data och användningsdata som samlas in i det här syftet kommer att sammanföras på ett sätt som gör att varken du eller din enhet kan identifieras, och endast sparas så länge de behövs för den här analysen. Du kan välja att inte tillhandahålla diagnostiska data och användningsdata och ett sådant beslut kommer inte på något sätt påverka funktionaliteten eller användningen av din enhet. Du kan välja att avaktivera den här programvaran när som helst från Inställningar på din enhet.
Genom att trycka på ”Ja” nedan, samtycker du härmed till (i) att diagnostiska data och användningsdata överförs automatiskt och (ii) att Samsung samlar in, använder, lagrar, delar och avslöjar diagnostiska data och användningsdata från din enhet i de syften som anges ovan.