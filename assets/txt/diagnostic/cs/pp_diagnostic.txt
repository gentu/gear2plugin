SOUHLAS S POSKYTNUTÍM DIAGNOSTICKÝCH ÚDAJŮ A ÚDAJŮ O POUŽÍVÁNÍ
Společnost Samsung Electronics Co., Ltd. a její sesterské společnosti (”Samsung”) potřebuje vaši pomoc při zlepšování kvality a výkonu svých výrobků a služeb. Vaše zařízení obsahuje diagnostický software, který může, s vaším souhlasem, automaticky shromažďovat diagnostické údaje a údaje o používání vašeho zařízení. Diagnostický software může tyto údaje odesílat společnosti Samsung ke statistické analýze za účelem zlepšování kvality výrobků a služeb a za účelem zaznamenávání a řešení nečekaných vypnutí či systémových chyb. Diagnostické údaje a údaje o používání shromažďované společností Samsung mohou obsahovat informace o tom, jakým způsobem používáte vaše zařízení (včetně stavu připojení, stavu nabíjení, stavu nastavení (například nastavení displeje a napájení) atd.) a jakým způsobem používáte aplikace (včetně četnosti a doby trvání používání, stavu nastavení, využití paměti a baterie, dat protokolů atd.). Servery společnosti Samsung se nachází po celém světě, a proto mohou být shromažďované údaje uloženy mimo vaši zemi stálého bydliště, a to včetně zemí, kde zákony na ochranu dat nemusí být stejně vyčerpávající. Budete-li souhlasit s tím, že nám poskytnete tyto údaje, výslovně souhlasíte i s výše uvedeným. Z veškerých diagnostických údajů a údajů o používání shromažďovaných za tímto účelem bude vytvořen souhrn takovým způsobem, aby nebylo možné osobně identifikovat vás ani vaše zařízení, a budou uchovávány jen po dobu nutnou k této analýze. Můžete se rozhodnout neposkytovat nám žádné diagnostické údaje ani údaje o používání; takové rozhodnutí žádným způsobem neovlivní funkčnost ani provoz vašeho zařízení. Tento software můžete kdykoli zakázat prostřednictvím Nastavení ve vašem zařízení.
Klepnutím na tlačítko ”Ano” níže souhlasíte s (i) automatickým přenosem diagnostických údajů a údajů o používání a (ii) shromažďováním, použitím, uchováváním, sdílením a poskytováním diagnostických údajů a údajů o používání z vašeho zařízení společností Samsung za účely uvedenými výše.