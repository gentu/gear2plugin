NÕUSOLEK JAGADA DIAGNOSTILISI ANDMEID JA KASUTUSANDMEID
Ettevõte Samsung Electronics Co., Ltd. ja selle filiaalid („Samsung”) soovivad teie abi oma toodete ja teenuste kvaliteedi ja jõudluse parandamisel. Teie seade sisaldab diagnostikatarkvara, mis võib teie loal teie seadmest automaatselt diagnostilisi andmeid ja kasutusandmeid koguda. Diagnostikatarkvara võib need andmed statistilise analüüsi eesmärgil Samsungile saata, et täiustada toodete ja teenuste kvaliteeti ning jälgida ja avastada ootamatuid sulgumisi või süsteemivigu. Samsungi kogutud diagnostilised andmed ja kasutusandmed võivad hõlmata teavet selle kohta, kuidas oma seadet kasutate (sh ühenduse olek, laadimisolek, seadete olek (nt kuva- ja toiteseaded) jne) ning kuidas oma rakendusi kasutate (sh kasutamissagedus ja -kestvus, seadete olek, mälu ja aku kasutamine, logiandmed jne). Kuna Samsungil on servereid terves maailmas, võidakse kogutud andmeid talletada väljaspool teie elukohariiki, sh riikides, kus andmekaitseseadused ei pruugi olla sama ulatuslikud. Kui nõustute neid andmeid meiega jagama, olete sõnaselgelt sellega nõus. Kõik sellel eesmärgil kogutud diagnostilised andmed ja kasutusandmed koondatakse teid või teie seadet personaalselt tuvastamata ning neid säilitatakse ainult seni, kuni see on analüüsi jaoks vajalik. Võite otsustada neid diagnostilisi andmeid ja kasutusandmeid meiega mitte jagada ning selline otsus ei mõjutada mingil määral teie seadme funktsionaalsust ega kasutamist. Võite selle tarkvara mis tahes ajal oma seadmes seadete alt keelata.
Puudutades allolevat nuppu „Jah” nõustute (i) diagnostiliste andmete ja kasutusandmete automaatse edastamisega, ja (ii) oma seadmest diagnostiliste andmete ja kasutusandmete kogumise, kasutamise, salvestamise ja avalikustamisega Samsungi poolt ülalloetletud eesmärkidel.