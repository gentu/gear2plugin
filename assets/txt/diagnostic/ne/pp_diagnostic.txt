निदान सम्बन्धी र प्रयोग डाटा प्रदान गर्नको लागि सहमति
Samsung Electronics Co., Ltd. र यसका साझेदार कम्पनीहरू (”Samsung”) आफ्ना उत्पादहरू र सेवाहरूको गुणस्तर र कार्यप्रदर्शन सुधार्नमा तपाईको मद्दत चाहन्छन्। तपाईको यन्त्रमा निदान सम्बन्धी सफ्टवेयर समावेश छ, जसले तपाईको सहमतिका साथ, तपाईको यन्त्रबाट निदान सम्बन्धी र प्रयोग डाटा स्वचालित रूपमा संकलन गर्न सक्छ। निदान सम्बन्धी सफ्टवेयरले उत्पाद र सेवा गुणस्तर सुधार्नका निम्ति, र अनपेक्षित रूपले बन्द हुनु र प्रणाली त्रुटिहरू ट्र्याक गर्ने र ठीक पार्ने उद्देश्‍यले यो डाटा तथ्याङ्क विश्लेषणको लागि Samsung लाई पठाउन सक्छ। Samsung द्वारा संकलन गरिने निदान सम्बन्धी प्रयोग डाटामा निम्न कुराहरू समावेश हुन सक्छन्, तपाई आफ्नो यन्त्र (जसमा जडान स्थिति, चार्जिङ स्थिति, सेटिङ स्थिति (जस्तै प्रदर्शन र पावर सेटिङहरू), इत्यादि समावेश छन्) कसरी प्रयोग गर्नुहुन्छ र तपाईले आफ्ना अनुप्रयोगहरू (जसमा प्रयोगको आवृत्ति र अवधि, सेटिङ स्थिति, मेमोरी र ब्याटरी प्रयोग, लग डाटा इत्यादि समावेश छन्) कसरी प्रयोग गर्नुहुन्छ। पूरै विश्‍वमा Samsung का सर्भरहरू स्थित हुनाले, हामीले संकलन गरेको डाटा तपाई निवास गर्ने देशभन्दा बाहिर संग्रहीत हुन सक्छ, जसमा डाटा सुरक्षा कानूनहरू त्यति व्यापक नभएका देशहरू पनि समावेश छन्। हामीलाई यो डाटा प्रदान गर्न सहमत भएर, तपाई यसको लागि व्यक्त रूपमा सहमति दिनुहुन्छ। यस उद्देश्‍यको लागि संकलन गरिने निदान सम्बन्धी प्रयोग डाटालाई यस्तो तरीकाले एकत्रित गरिनेछ जसमा तपाई र तपाईको यन्त्रलाई व्यक्तिगत रूपमा पहिचान गरिँदैन, र यस विश्‍लेषणको लागि आवश्‍यक समयसम्म मात्र राखिन्छ। तपाई हामीलाई निदान सम्बन्धी र प्रयोग डाटा प्रदान नगर्ने विकल्प पनि रोज्न सक्नु‍हुन्छ, र यस्तो निर्णयको कारणले तपाईको यन्त्रको कार्यक्षमता वा संचालनमा कुनैपनि तरीकाले प्रभाव पर्ने छैन। तपाई कुनैपनि समयमा, आफ्नो यन्त्रको सेटिङहरू मार्फत, यो सफ्टवेयरलाई असक्षम गर्ने विकल्प रोज्न सक्नु‍हुन्छ।
तलको ”हो” बटनमा ट्याप गरेर, तपाई यसैसाथ (i) निदान सम्बन्धी र प्रयोग डाटा स्वाचालित रूपमा प्रसारित गर्न र (ii) माथि निर्धारित गरिएको उद्देश्‍यले Samsung द्वारा तपाईको यन्त्रबाट निदान सम्बन्धी र प्रयोग डाटा संकलन, प्रयोग, संग्रहण, साझाकरण र खुलासाको लागि सहमत हुनुहुन्छ।