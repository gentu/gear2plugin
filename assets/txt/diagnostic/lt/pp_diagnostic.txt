SUTIKIMAS TEIKTI DIAGNOSTINIUS IR NAUDOJIMO DUOMENIS
„Samsung Electronics Co., Ltd.“ ir jos susijusios įmonės („Samsung“) norėtų, kad jūs padėtumėte gerinti jos gaminių ir paslaugų kokybę ir veikimą. Jūsų prietaise yra įdiegta diagnostinė programinė įranga, kuri, jums sutikus, savaime renka jūsų prietaiso diagnostinę ir naudojimo informaciją. Tokia diagnostinė programinė įranga gali siųsti tokią informaciją „Samsung“ statistinei analizei, kad būtų galima gerinti gaminių ir paslaugų kokybę, bei aptikti ir šalinti prietaiso netikėto išsijungimo ar sistemos klaidų priežastis. „Samsung“ renkami diagnostiniai ir naudojimo duomenys gali apimti informaciją apie prietaiso naudojimo pobūdį (įskaitant prisijungimo būklę, krovimo būklę, nustatymus (pvz., ekrano ir energijos vartojimo)) bei tai, kaip naudojatės programomis (įskaitant naudojimo dažnumą ir trukmę, nustatymus, atminties ir akumuliatoriaus naudojimą, prisijungimo duomenis ir pan.). Kadangi „Samsung“ tarnybinės stotys yra išsidėsčiusios visame pasaulyje, surinkti duomenys gali būti saugomi nebūtinai jūsų šalyje, įskaitant šalis, kur duomenų apsaugos sritis galbūt nėra labai aiškiai reglamentuota. Leisdami mums rinkti tokius duomenis, jūs aiškiai pareiškiate su tuo sutinkantys. Visi minėtu tikslu renkami diagnostiniai ir naudojimo duomenys bus kaupiami neidentifikuojant jūsų ar jūsų prietaiso bei saugomi tik tiek laiko, kiek reikia analizei atlikti. Jūs galite nesutikti teikti mums diagnostinių ir naudojimo duomenų. Toks sprendimas niekaip nepaveiks jūsų prietaiso veikimo ir funkcionalumo. Diagnostinę programinę įrangą galite bet kada išjungti per savo prietaiso nustatymus.
Paliesdami žemiau esantį „Taip“ mygtuką, jūs sutinkate (i) savaime perduoti diagnostinę ir naudojimo informaciją ir (ii) leisti „Samsung“ rinkti, naudoti, kaupti, dalintis ir atskleisti jūsų prietaiso diagnostinę ir naudojimo informaciją aukščiau nurodytais tikslais.