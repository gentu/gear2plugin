BELEEGYEZÉS DIAGNOSZTIKAI ÉS HASZNÁLATI ADATOK MEGADÁSÁBA
A Samsung Electronics Co., Ltd. és leányvállalatai (”Samsung”) az Ön segítségét kívánják kérni termékeik és szolgáltatásaik minőségének és teljesítményének javításához. Az Ön eszköze diagnosztikai szoftvert tartalmaz, amely – az Ön beleegyezésével – automatikusan diagnosztikai és használati adatokat gyűjt az Ön eszközéről. A termékek és szolgáltatások minőségének javítása, valamint a váratlan leállások és rendszerhibák nyomon követése és elhárítása érdekében a diagnosztikai szoftver elküldheti ezeket az adatokat a Samsunghoz statisztikai elemzésre. A Samsung által gyűjtött diagnosztikai és használati adatok közé tartozhat az, hogyan használja Ön az eszközét (beleértve a kapcsolati állapotot, a töltöttségi állapotot, a beállítási állapotot (például képernyő- és áramellátás-beállítás) stb.) és alkalmazásait (például a használat gyakorisága és időtartama, beállítási állapot, memória- és akkumulátorhasználat, naplóadatok stb.). Mivel a Samsung világszerte üzemeltet kiszolgálókat, az általunk gyűjtött adatok tárolása az Ön országán kívül is történhet, azaz olyan országokban is, ahol az adatvédelmi törvények esetleg nem olyan átfogóak. Az adatok megadásának elfogadásával Ön kifejezetten beleegyezik az itt leírtakba. Az e célra gyűjtött összes diagnosztikai és használati adat olyan módon lesz összesítve, amely nem azonosítja az Ön személyét vagy eszközét, és ezeket csak az elemzéshez szükséges ideig őrizzük meg. Ön dönthet úgy, hogy nem ad meg nekünk diagnosztikai és használati adatokat, és ez a döntése semmilyen módon sem befolyásolja eszközének funkcióit vagy működését. Eszközének Beállítások részében bármikor kikapcsolhatja ezt a szoftvert.
Az alábbi ”Igen” gomb megérintésével Ön beleegyezik a következőkbe: (i) a diagnosztikai és használati adatok automatikus átvitele és (ii) az Ön eszközéről diagnosztikai és használati adatok Samsung általi gyűjtése, használata, tárolása, megosztása és felfedése a fent ismertetett célokból.