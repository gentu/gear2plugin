SOGLASJE O POSREDOVANJU PODATKOV O DIAGNOSTIKI IN UPORABI
Družba Samsung Electronics Co., Ltd. in njene podružnice (”Samsung”) želijo z vašo pomočjo izboljšati kakovost in delovanje svojih izdelkov in storitev. Naprava vsebuje diagnostično programsko opremo, ki lahko iz naprave z vašim soglasjem samodejno zbira podatke o diagnostiki in uporabi. Diagnostična programska oprema lahko te podatke pošlje družbi Samsung v statistično analizo za izboljšanje kakovosti izdelkov in storitev ter spremljanje in reševanje nepričakovanih zaustavitev ni napak sistema. Zbiranje podatkov o diagnostiki in uporabi s strani družbe Samsung lahko vključuje podatke o tem, kako uporabljate napravo (vključno s stanjem povezave, stanjem napolnjenosti, stanjem nastavitev (npr. nastavitev zaslona in porabe energije) itd.) in kako uporabljate aplikacije (vključno s pogostostjo in trajanjem uporabe, stanjem nastavitev, porabo pomnilnika in baterije, podatki dnevnika itd.). Družba Samsung ima strežnike po vsem svetu, zato so zbrani podatki lahko shranjeni zunaj države vašega prebivališča, vključno z državami, kjer zakoni o varstvu osebnih podatkov niso enako celoviti. Če se strinjate s tem, da nam posredujete te podatke, izrecno soglašate s tem. Vsi v ta namen zbrani podatki o diagnostiki in uporabi bodo združeni na način, ki ne bo omogočal individualnega prepoznavanja vas ali naprave, in ohranjeni le za čas, potreben za izvedbo analize. Če se ne boste strinjali s tem, da nam posredujete podatke o diagnostiki in uporabi, vaša odločitev ne bo nikakor vplivala na funkcionalnost in delovanje vaše naprave. To programsko opremo lahko kadar koli onemogočite v nastavitvah naprave.
Ko tapnete spodnji gumb ”Da”, izrazite strinjanje (i) s samodejnim prenašanjem podatkov o diagnostiki in uporabi ter (ii) z zbiranjem, uporabo, deljenjem, razkrivanjem in s shranjevanjem podatkov o diagnostiki in uporabi iz vaše naprave s strani družbe Samsung v zgoraj navedene namene.