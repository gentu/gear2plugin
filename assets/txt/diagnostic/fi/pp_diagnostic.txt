SUOSTUMUS DIAGNOSTIIKKA- JA KÄYTTÖTIETOJEN LUOVUTTAMISEEN
Samsung Electronics Co., Ltd. ja sen tytäryhtiöt ("Samsung") pyytävät apuasi tuotteidensa ja palveluidensa laadun ja suorituskyvyn parantamisessa. Laitteessasi on diagnostiikkaohjelmisto, joka voi suostumuksellasi kerätä automaattisesti laitteesi diagnostiikka- ja käyttötietoja. Diagnostiikkaohjelmisto voi lähettää näitä tietoja Samsungille tilastolliseen analyysiin tuotteiden ja palveluiden laadun kehittämistä ja odottamattomien sulkeutumisten ja järjestelmävirheiden seuraamista ja jäljittämistä varten. Samsungin keräämät diagnostiikka- ja käyttötiedot voivat sisältää tietoa laitteesi käytöstä (mukaan lukien yhteyden tila, latauksen tila, asetusten tila (kuten näytön ja virrankäytön asetukset)) ja sovellusten käytöstä (mukaan lukien käyttötiheys ja -kesto, asetusten tila, muistin ja akun käyttö, lokitiedot jne.). Koska Samsungilla on palvelimia joka puolella maailmaa, keräämiämme tietoja saatetaan tallentaa asuinmaasi ulkopuolelle ja myös maihin, joissa tietosuojalait eivät ole yhtä kattavia. Hyväksymällä tietojesi luovutuksen hyväksyt samalla myös tämän. Kaikki tähän tarkoitukseen kerätyt diagnostiikka- ja käyttötiedot kootaan niin, ettet sinä eikä laitteesi ole tunnistettavissa, ja niitä säilytetään ainoastaan niin kauan kuin niitä tarvitaan tähän analyysiin. Voit halutessasi kieltäytyä diagnostiikka- ja käyttötietojen luovuttamisesta, eikä se vaikuta laitteesi toimintaan tai käyttöön millään tavalla. Voit halutessasi milloin tahansa poistaa tämän ohjelmiston käytöstä laitteesi asetuksista.
Napauttamalla alla olevaa "Kyllä"-painiketta hyväksyt (i) automaattisen diagnostiikka- ja käyttötietojen siirtämisen ja sen, että (ii) Samsung kerää, käyttää, tallentaa, jakaa ja julkaisee laitteesi diagnostiikka- ja käyttötietoja yllä määriteltyjä tarkoituksia varten.