SAMTYKKE TIL AT STILLE DIAGNOSTICERINGS- OG BRUGSDATA TIL RÅDIGHED	
Samsung Electronics Co., Ltd. og dets tilknyttede selskaber ("Samsung") vil gerne have din hjælp til at forbedre kvaliteten og ydeevnen af sine produkter og services. Din enhed indeholder diagnosticeringssoftware, som - med dit samtykke - automatisk kan indsamle diagnosticerings- og brugsdata fra din enhed. Diagnosticeringssoftware kan sende disse data til Samsung til statistisk analyse med henblik på at forbedre produkt- og servicekvalitet samt spore og håndtere uventede nedlukninger eller systemfejl. Diagnosticerings- og brugsdata indsamlet af Samsung kan indeholde oplysninger om, hvordan du bruger din enhed (herunder forbindelsesstatus, opladningsstatus, indstillingsstatus (f.eks. skærm- og strømindstillinger), osv.), og hvordan du bruger dine programmer (herunder hyppighed og varighed af brug, indstillingsstatus, hukommelses- og batteriforbrug, logdata osv.). Da Samsung har servere placeret over hele verden, bliver de data, vi indsamler, muligvis lagret uden for dit bopælsland, herunder lande, hvor lovgivning om databeskyttelse muligvis ikke er så omfattende. Ved at indvilge i at give os disse oplysninger giver du udtrykkeligt samtykke til dette. Alle diagnosticerings- og brugsdata indsamlet til dette formål vil blive samlet på en måde, som ikke kan identificere dig personligt eller enheden, og kun opbevaret så længe det er nødvendigt for denne analyse. Du kan vælge ikke at stille diagnosticerings- og brugsdata til rådighed for os, og denne beslutning vil ikke påvirke funktionaliteten eller drift af enheden på nogen måde. Du kan til enhver tid vælge at deaktivere denne software via Indstillinger på din enhed.
Ved at trykke på knappen "Ja" nedenfor accepterer du hermed (i) automatisk overførsel af diagnosticerings- og brugsdata samt (ii) indsamling, brug, opbevaring, deling og udbredelse af Samsung af diagnosticerings- og brugsdata fra din enhed til de formål, der er anført ovenfor.