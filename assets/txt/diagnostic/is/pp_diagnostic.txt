SAMÞYKKI Á AÐ VEITA GREININGAR- OG NOTKUNARGÖGN
Samsung Electronics Co., Ltd. og hlutdeildarfélög þess („Samsung“) vilja fá hjálp þína til að bæta gæði og afköst vara sinna og þjónustu. Í tækinu þínu er greiningarhugbúnaður sem getur, með samþykki þínu, sjálfkrafa safnað greiningar- og notkunargögnum úr tækinu. Greiningarhugbúnaðurinn getur sent þessi gögn til tölfræðigreiningar hjá Samsung til að bæta megi gæði vara og þjónustu og til að rekja og ráða bót á óvæntum lokunum eða kerfisvillum. Greiningar- og notkunargögn sem Samsung safnar geta innihaldið upplýsingar um hvernig þú notar tækið (þar á meðal um stöðu tengingar, hleðslu og stillinga (svo sem skjá- eða orkustillinga) o.s.frv.) og hvernig þú notar forritin þín (þar á meðal tíðni og lengd notkunar, stöðu stillinga, notkun minnis og rafhlöðu, skráningargögn o.s.frv.). Þar sem vefþjónar Samsung eru staðsettir um allan heim kunna gögnin sem við söfnum að vera geymd utan þíns búsetulands, þar með talið í löndum þar sem gagnaverndarlög eru ekki jafn ströng. Þegar þú samþykkir að veita okkur þessi gögn gefur þú skýrt leyfi þitt fyrir þessu. Öll greiningar- og notkunargögn sem safnað er í þessum tilgangi verða tekin saman á hátt sem ekki gerir kleift að persónugreina þig eða tækið þitt og verða þau aðeins geymd svo lengi sem nauðsynlegt er í tilgangi greiningarinnar. Þú getur valið að veita okkur ekki greiningar- og notkunargögn og slík ákvörðun hefur ekki áhrif á virkni eða afköst tækisins þíns á nokkurn hátt. Þú getur valið að gera þennan hugbúnað óvirkan hvenær sem er í gegnum stillingar tækisins.
Þegar þú pikkar á hnappinn „Já“ hér að neðan samþykkir þú (i) sjálfvirka sendingu greiningar- og notkunargagna og (ii) söfnun, notkun, geymslu, miðlun og birtingu Samsung á greiningar- og notkunargögnum úr tækinu þínu í ofangreindum tilgangi.