הסכמה לספק נתוני אבחון ושימוש
Samsung Electronics Co., Ltd.‎ והגורמים המסונפים אליה (”סמסונג“) מעוניינים לסייע לך לשפר את איכות וביצועי המוצרים והשירותים שהם מציעים. המכשיר שלך מכיל תוכנת אבחון אשר בהסכמתך, יכול לאסוף באופן אוטומטי נתוני אבחון ושימוש מהמכשיר. תוכנת האבחון עשויה לשלוח את הנתונים הללו אל סמסונג למטרות ניתוח סטטיסטי, כדי לשפר את איכות המוצרים והשירותים וכדי לעקוב אחר ולטפל במקרי כיבוי לא צפוי או שגיאות מערכת. נתוני האבחון והשימוש שסמסונג אוספת עשויים לכלול מידע על אופן השימוש שלך במכשיר (כולל מצב חיבור, מצב טעינה, מצב הגדרות [למשל, הגדרות תצוגה ואנרגיה] וכו') וכיצד אתה משתמש ביישומים שברשותך (כולל תדירות ומשך שימוש, מצב הגדרות, שימוש בזיכרון ובסוללה, נתוני רשומות וכו'). הואיל ויש לסמסונג שרתים בכל העולם, הנתונים שאנו אוספים עשויים להישמר גם מחוץ לגבולות המדינה שאתה חי בה, כולל מדינות שבהן ייתכן כי החוקים להגנת נתונים אינם מקיפים כמו במדינתך. בהסכמתך לספק לנו נתונים אלה, הנך מסכים לדבר זה באופן מפורש. כל נתוני האבחון והשימוש שייאספו למטרה זו ייצברו באופן שלא יאפשר זיהוי אישי שלך או של המכשיר שברשותך, ויישמרו רק למשך הזמן שיידרש לצורך הניתוח. אתה רשאי לבחור שלא לספק לנו נתוני אבחון ושימוש ואין בהחלטה כזו מצדך כדי להשפיע בשום צורה על הפונקציונליות או התפעול של המכשיר שלך. תוכל להשבית את תוכנת האבחון בכל עת, דרך הגדרות המכשיר שלך.
בהקשה על לחצן ”כן“ שלהלן, הנך מסכים בזה לדברים הבאים: (א) שידור אוטומטי של נתוני אבחון ושימוש וכן (ב) איסוף, שימוש, אחסון, שיתוף וגילוי של נתוני אבחון ושימוש מהמכשיר שלך על ידי סמסונג, למטרות המתוארות לעיל.
