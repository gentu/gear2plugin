ΣΥΓΚΑΤΑΘΕΣΗ ΓΙΑ ΤΗΝ ΠΑΡΟΧΗ ΔΙΑΓΝΩΣΤΙΚΩΝ ΔΕΔΟΜΕΝΩΝ ΚΑΙ ΔΕΔΟΜΕΝΩΝ ΧΡΗΣΗΣ
Η Samsung Electronics Co., Ltd. και οι θυγατρικές της (”Samsung”) ζητούν τη βοήθειά σας για τη βελτίωση της ποιότητας και της απόδοσης των προϊόντων και υπηρεσιών της. Η συσκευή σας περιλαμβάνει διαγνωστικό λογισμικό που μπορεί, με τη συγκατάθεσή σας, να συλλέγει αυτόματα διαγνωστικά δεδομένα και δεδομένα χρήσης από τη συσκευή σας. Το διαγνωστικό λογισμικό μπορεί να στείλει αυτά τα δεδομένα στη Samsung για στατιστική ανάλυση προκειμένου να βελτιώσει την ποιότητα προϊόντων και υπηρεσιών καθώς και να παρακολουθεί και να αντιμετωπίζει μη αναμενόμενους τερματισμούς λειτουργίας ή σφάλματα συστήματος. Τα διαγνωστικά δεδομένα και δεδομένα χρήσης που συλλέγονται από τη Samsung μπορεί να περιλαμβάνουν πληροφορίες σχετικά με τον τρόπο που χρησιμοποιείτε τη συσκευή σας (συμπεριλαμβανομένης της κατάστασης σύνδεσης, της κατάστασης φόρτισης, της κατάστασης ρυθμίσεων (όπως ρυθμίσεις οθόνης και τροφοδοσίας), κ.λπ.) και τον τρόπο που χρησιμοποιείτε τις εφαρμογές σας (συμπεριλαμβανομένης της συχνότητας και διάρκειας χρήσης, της κατάστασης ρυθμίσεων, της χρήσης μνήμης και μπαταρίας, των δεδομένων του αρχείου καταγραφής, κ.λπ.). Καθώς η Samsung διαθέτει διακομιστές που βρίσκονται σε όλο τον κόσμο, τα δεδομένα που συλλέγουμε μπορεί να αποθηκεύονται εκτός της χώρας κατοικίας σας, συμπεριλαμβανομένων χωρών όπου η νομοθεσία σχετικά με την προστασία δεδομένων δεν είναι τόσο εκτενής. Εάν συμφωνήσετε να μας παράσχετε αυτά τα δεδομένα, δίνετε τη ρητή συγκατάθεσή σας για αυτό. Όλα τα διαγνωστικά δεδομένα και δεδομένα χρήσης που συλλέγονται για αυτόν τον σκοπό θα συγκεντρώνονται με τρόπο που δεν ταυτοποιεί προσωπικά εσάς ή τη συσκευή σας και θα διατηρούνται για όσο διάστημα απαιτείται να πραγματοποιηθεί αυτή η ανάλυση. Μπορείτε να επιλέξετε να μη μας παράσχετε αυτά τα διαγνωστικά δεδομένα και δεδομένα χρήσης και αυτή η απόφασή σας δεν θα επηρεάσει τη λειτουργικότητα ή λειτουργία της συσκευής με οποιονδήποτε τρόπο. Μπορείτε να επιλέξετε να απενεργοποιήσετε αυτό το λογισμικό οποιαδήποτε στιγμή, μέσω των Ρυθμίσεων της συσκευή σας.
Αγγίζοντας το κουμπί ”Ναι” παρακάτω, συμφωνείτε δια του παρόντος (i) στην αυτόματη μετάδοση των διαγνωστικών δεδομένων και δεδομένων χρήσης και (ii) στη συλλογή, χρήση, αποθήκευση, κοινή χρήση και γνωστοποίηση από τη Samsung των διαγνωστικών δεδομένων και δεδομένων χρήσης της συσκευής σας για τους σκοπούς που αναφέρονται παραπάνω.