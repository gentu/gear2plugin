PERSETUJUAN UNTUK MENYEDIAKAN DATA DIAGNOSTIK DAN PENGGUNAAN
Samsung Electronics Co., Ltd. dan sekutunya (”Samsung”) ingin meminta bantuan anda dalam menambah baik kualiti dan prestasi produk dan perkhidmatannya. Peranti anda termasuklah perisian diagnostik yang boleh, dengan persetujuan anda, secara automatik mengumpul data diagnostik dan penggunaan dari peranti anda. Perisian diagnostik mungkin menghantar data ini ke Samsung untuk analisis statistik yang bertujuan menambah baik produk dan kualiti perkhidmatan, dan menjejaki serta menyelesaikan penutupan atau ralat sistem yang tidak dijangka. Data diagnostik dan penggunaan yang dikumpulkan oleh Samsung mungkin termasuk maklumat tentang cara penggunaan peranti anda (termasuk status sambungan, status pengecasan, status aturan (seperti aturan paparan dan kuasa), dll.) dan cara anda menggunakan aplikasi (termasuk kekerapan dan tempoh penggunaan, status aturan, penggunaan memori dan bateri, data log, dll.). Memandangkan Samsung mempunyai pelayan yang ditempatkan di seluruh pelosok dunia, data yang kami kumpul mungkin disimpan di luar negara tempat tinggal anda, termasuk negara di mana undang-undang perlindungan data mungkin tidak komprehensif. Dengan bersetuju memberikan data ini kepada kami, anda secara nyata bersetuju dengan perkara ini. Semua data diagnostik dan penggunaan untuk tujuan ini akan teragregat dalam cara yang tidak mengenal pasti anda atau peranti anda, dan dikekalkan hanya selagi diperlukan untuk analisis ini. Anda boleh memilih untuk tidak memberikan kami data diagnostik dan penggunaan, dan keputusan demikian tidak akan memberi kesan terhadap fungsi atau operasi peranti anda dalam mana-mana cara. Anda boleh memilih untuk menyahaktifkan perisian ini pada bila-bila masa, melalui Aturan pada peranti anda.
Dengan mengetik pada butang ”Ya” di bawah, anda dengan ini bersetuju dengan (i) pemindahan automatik data diagnostik dan penggunaan dan (ii) pengumpulan, penggunaan, penyimpanan, perkongsian dan pendedahan oleh Samsung bagi data diagnostik dan penggunaan dari peranti anda untuk tujuan yang dinyatakan di atas.