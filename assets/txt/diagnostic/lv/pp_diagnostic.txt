PIEKRIŠANA SNIEGT DIAGNOSTIKAS UN LIETOJUMA DATUS
Samsung Electronics Co., Ltd. un tā filiāles (”Samsung”) vēlētos saņemt jūsu palīdzību, lai uzlabotu savu produktu un pakalpojumu kvalitāti un veiktspēju. Jūsu ierīcē ir diagnostikas programmatūra, kas var automātiski apkopot ierīces diagnostikas un lietojuma datus, ja jūs tam piekrītat. Diagnostikas programmatūra šos datus var nosūtīt uz uzņēmumu Samsung, lai veiktu statistisko analīzi ar nolūku uzlabot produktu un pakalpojumu kvalitāti, kā arī izsekotu un risinātu ar neparedzētu izslēgšanos un sistēmas kļūdām saistītus jautājumus. Samsung apkopotie diagnostikas un lietojuma dati var ietvert informāciju par ierīces lietošanu (tostarp savienojuma statusu, uzlādes statusu, iestatījumu statusu (piemēram, displeja un enerģijas patēriņa iestatījumus) utt.) un lietojumprogrammu lietošanu (tostarp lietošanas biežumu un ilgumu, iestatījumu statusu, atmiņas un akumulatora lietojumu, reģistra datiem utt.). Tā kā Samsung serveri ir izvietoti visā pasaulē, apkopotie dati var tikt glabāti ārpus jūsu dzīvesvietas valsts, tostarp valstīs, kur datu aizsardzības tiesību akti var nebūt tik vispusīgi kā jūsu valstī. Piekrītot sniegt mums šos datus, jūs skaidri izsakāt savu piekrišanu arī tam. Visi šim nolūkam apkopotie diagnostikas un lietojuma dati tiks apkopoti tādā veidā, kas personiski neidentificēs ne jūs, ne jūsu ierīci, un tie tiks saglabāti tikai tik ilgi, cik nepieciešams to analizēšanai. Jūs varat izvēlēties nesniegt mums diagnostikas un lietojuma datus, un šāds lēmums nekādā veidā neietekmēs jūsu ierīces funkcionalitāti un darbību. Jūs varat izvēlēties jebkurā laikā deaktivizēt šo programmatūru, savā ierīcē atverot sadaļu Iestatījumi.
Pieskaroties pogai ”Jā” tālāk, jūs ar to piekrītat, ka (i) diagnostikas un lietojuma dati tiks automātiski pārsūtīti un (ii) uzņēmums Samsung apkopos, izmantos, glabās, kopīgos un atklās šos ierīces diagnostikas un lietojuma datus ar iepriekš izklāstīto nolūku.