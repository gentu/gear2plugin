Azken Erabiltzailearen Lizentzia Kontratua

Irakurri arretaz Azken Erabiltzailearen Lizentzia Kontratu hau ("Kontratua"), Samsung gailu mugikorrekin bateragarriak diren Gear edo Gear Fit seriekoak gisako Samsungek fabrikatutako edo haren markako Osagarriak erabiltzen hasi aurretik (aurrerantzean eta oro har, "Osagarriak"). Baita Samsung gailu mugikorrekin bateragarriak diren Samsungen Osagarriak kudeatzeko aplikazioak ere (aurrerantzean eta guztiak batera, "Kudeatzailea"), informazio garrantzitsua baitu. 
Kontratu hau legezko akordioa da erabiltzailearen (nola norbanako hala erakunde bakar) eta Samsung Electronics Co., Ltd. (aurrerantzean, “Samsung”) sozietatearen artean. Samsungen eta haren konpainia afiliatuen eta haren kanpo-hornitzaileen jabetzakoa den Softwareari –kontratu honekin batera ematen da– buruzko kontratua da. Bertan jasotzen dira Softwarea eta euskarri erlazionatuak, material inprimatuak, bai eta Osagarriaren eta/edo kudeatzailearen (aurrerantzean eta oro har, “Softwarea”) erabilerari dagozkion lineako dokumentazioa edo dokumentazio elektronikoa ere. 

Kudeatzailea software-programa bat da, gailu mugikorra Osagarriarekin konektatzeko erabil daitekeena. Hala, gailuaren bidez kudeatu, kontrolatu edo eguneratu egin ahalko duzu Osagarriaren softwarea. Osagarriak egoki funtziona dezan, aldez aurretik konfiguratutako softwarea erabili behar da. Osagarria, Kudeatzailea edo aurretik konfiguratutako softwarea erabiltzearekin batera, Kontratu honen baldintzak onartzen dituzu. Baldintzak onartzen ez badituzu, ez ezazu erabili Osagarria, ezta Kudeatzailea edo aurretik konfiguratutako softwarea ere. 

1. Lizentzia ematea
Kontratu honen baldintzen arabera, lizentzia mugatua, ez-esklusiboa eta ezeztagarria jasoko duzu, eta lizentzia hori erabili ahalko duzu Osagarri bakarrean Kudeatzailearen kopia bat instalatu, erabili, atzitu, bistaratu edo exekutatzeko. Debekatuta dago Kudeatzailea hainbat Osagarrik aldi berean erabil dezaketen sare batean jartzea.
Baliteke Softwarearen elementu jakin batzuetarako kode irekiko lizentzia behar izatea. Baliteke kode irekiko lizentziaren aplikaziozko xedapenen batzuek Kontratu honen baldintzetako batzuk ezeztatzea.

2. Eskubideak eta jabetza erreserbatzea
Kontratuaren zehaztapenen eta baldintzen arabera Softwarea erabiltzeko Kontratu honen bidez Samsumgek erabiltzaileari ematen dion lizentzia alde batera utzita, Softwarearen gaineko eskubide guztiak erreserbatzen ditu Samsungek. Softwarea egile-eskubideek eta jabetza intelektualari eta industrialari dagozkion bestelako lege eta itunek babesten dute. Samsung da Softwarearen titularra, bai eta egile-eskubideen eta jabetza intelektualari eta industrialari dagozkion bestelako eskubideen jabea ere. Softwareak erabiltzeko lizentzia ematen zaizu, eta ezin daiteke saldu.

3. Lizentziaren murrizketa
Ez duzu baimenik Softwarean atzeranzko ingeniaritza gauzatzeko, ezta deskonpilatzeko, desmuntatzeko edo Softwarearen iturburu-kodea edo algoritmoak igartzeko ere. Era berean, ez duzu baimenik Softwarearen eginbideak aldatzeko edo desgaitzeko, ezta Softwarean oinarritutako lan eratorriak sortzeko ere (aplikaziozko legediak jarduera hori baimentzen duen neurrian izan ezik, murrizketa hau gorabehera). Ez duzu baimenik Softwarea alokatzeko, mailegatzeko, lagatzeko, azpilizentziatzeko edo softwarearekin ostatatze-zerbitzu komertzialak emateko.

4. Zerbitzuak eta eguneratzeak
Sasoia kudeatzeko balio duen Softwarea (aurrerantzean,“Sasoia kudeatzeko softwarea”) eduki dezakete Osagarriak eta Kudeatzaileak, edo mota horretako Softwarearekin bateragarriak izan daitezke. Sasoia kudeatzeko softwarea aisialdiko helburuekin erabil daiteke soilik. Osagarria eta Sasoia kudeatzeko softwarea ezin dira erabili gaixotasunak edo bestelako ondoezak diagnostikatzeko, ezta gaixotasunak sendatzeko, arintzeko, tratatzeko, saihesteko edo medikuntzaren alorreko bestelako helburuetarako ere. Sasoia kudeatzeko softwareak ematen dituen datuetako batzuk informatiboak dira soilik, eta ez dute inolaz ere ordezkatzen zure eta zure medikuaren edo osasun-laguntza ematen duen pertsonaren arteko harremana. Osasun-profesionalek emandako aholku profesionala ezin da inolaz ere alboratu, eta ezin zaio medikura joateari utzi Sasoia kudeatzeko softwareren bidez norberak zerbait ikasi duelako.
Baliteke hirugarrenen zerbitzuak erabilgarriak egotea. Samsungek ezezten du hirugarrenen zerbitzuen edukiei, zehaztasunari, osotasunari, eraginkortasunari eta aplikagarri diren lege edo araudiak betetzeari buruzko edozein berme edo ordezkaritza.
Osagarriaren Softwarea eguneratzeko Kudeatzailea erabil dezakezu. Samsungek eman ahal dizkizu edo zuretzat eskuragarri jar ditzake Osagarriaren Software-eguneratzeak (aurrerantzean, “Eguneratzeak”). Horren barruan sartzen dira, besteak beste, erroreen konponketa, zerbitzuaren eguneratzeak, bai eta Osagarrian aldez aurretik instalatutako edozein softwareari dagozkion eguneratze eta hobekuntzak ere. Eguneratzearen bidez lor daitekeen bertsioa erabili ahal izateko, eguneratu daitekeen Software horrentzako baimena eskuratu behar duzu lehenik eta behin. Bertsio eguneratuak funtzio berriak izan ditzake, eta, kasu mugatu batzuetan, baliteke lehendik dauden funtzioak ezabatzea. Eguneratzea oro har erabili badaiteke ere, egoera mugatu batzuetan, sare-eramaileak soilik eskain ditzake eguneratzeak; kasu horretan sare-eramailearekin duzun kontratu bidezko harremanaren menpe egongo dira eguneratzeak.

5. Datuak erabiltzeko baimena
Erabiltzaileak onartzen du Samsungek eta/edo haren afiliatuek informazio teknikoa bil eta erabil dezaketela, hala nola serie-zenbakia, modeloaren izena, bezeroaren kodea, atzipenen erregistroa, gailuaren uneko Softwarearen bertsioa, MCC (herrialdearen kodea, zerbitzu mugikorrerako), MNC (sarearen kodea, zerbitzu mugikorrerako) eta TWID (Osagarrian txertatutako memoria-produktua identifikatzeko zenbaki esklusiboa). Osagarriarentzako edo Kudeatzailearentzako laguntza-zerbitzuak hobetze edo eguneratze aldera, Samsungek eta haren afiliatuek informazio hori erabil dezakete, baina ez diete jakinaraziko hirugarrenei erabiltzailea pertsonalki identifikatua izan daitekeen moduan. Samsungen pribatutasun-politikaren arabera erabiliko da une oro informazioa. Aipatu pribatutasun-politika hemen ikus daiteke: http://account.samsung.com/membership/pp.

6. Datuen atzipena 
Softwarearen funtzionalitate batzuk erabiltzeko, baliteke gailu mugikorrak interneterako sarbidea behar izatea, eta baliteke atzipen hori sare- edo internet-hornitzailearen mugen mende egotea. Baliteke Softwareak zure sare mugikorra erabili behar izatea atzipena gauzatzeko; ondorioz, gastu gehigarriak izan ditzakezu kontrattutako tarifaren arabera. Horrez gain, Softwarearen funtzionalitate batzuen erabileran eragina izan dezakete gailuaren hardwarearen egokitasunak eta funtzionamenduak edo datuen tarifak. 

7. Softwarearen transferentzia 
Debekatuta dago Kontratu hau edo honen bidez lizentzia ematen deneko Softwarearen eskubide edo betebeharrak hirugarrenei transferitzea, transferentzia Osagarriaren eta dagokion Softwarearen salmentarekin zerikusirik ez badu. Kasu horretan, Softwarea bere osotasunean transferitu beharko da (pieza eta osagai guztiak, euskarria eta inprimatutako material guztiak, edozein Eguneratze eta Kontratu hau barne), eta ezingo duzu Softwareren kopiarik gorde. Transferentzia ezingo da zeharkakoa izan (bidalketa, kasu). Transferentziaren aurretik, Softwarea jasotzen duen azken erabiltzaileak onartu beharko ditu Kontratuaren baldintza guztiak.

8. Esportazioaren gaineko murrizketa  
Jakin badakizu hainbat herrialdek esportazioaren gainean ezarritako murrizketen menpe daudela Softwarea eta Kudeatzailea. Onartzen duzu beteko dituzula Kudeatzaileari edo Softwareari aplikagarri zaizkien lege internazionalak eta nazionalak, esportazioen gaineko murrizketa arautzen duten lege eta araudiak barne.   

9. Amaiera
Kontratu honek indarrean jarraituko du amaitzen ez den arte. Kontratu honen arabera dituzun eskubideak automatikoki deuseztatuko dira, Samsungek aldez aurretik jakinarazi gabe, kontratu honetan zehaztutako baldintzaren bat betetzen ez baduzu. Kontratu hau amaituz gero, Kudeatzailea edo Softwarea erabiltzeari utzi behar diozu, eta Kudeatzailearen edo Softwarearen kopia guztiak suntsitu beharko dituzu.

10. Bermeen murrizketa
BALDIN ETA OSAGARRIAREKIN BATERA DOAN BERME AGIRI IDATZI ETA BEREIZI BATEAN ESPRESUKI EZARRITA EZ BADAGO, SAMSUNGEK SOFTWAREA (OSAGARRIAREKIN BATERA JASO, DESKARGATU EDO BESTE EDOZEIN MODUTAN ESKURATU BADA) BERE HORRETAN EMATEN DU, ESKURAGARRITASUNAREN ARABERA ETA INOLAKO BERMERIK –EZ ESPLIZITURIK EZ INPLIZITURIK– GABE. INDARREAN DEN LEGEAK BAIMENTZEN DUEN HEINEAN, SAMSUNGEK ESPLIZITUKI, INPLIZITUKI ETA LEGALKI BERME GUZTIAK UKATZEN DITU. HORIEN BARNE DAUDE, BESTEAK BESTE, MERKATURATZEA, KALITATE EGOKIA ETA LAN PROFESIONALA, HELBURU ZEHATZ BATERAKO EGOKITASUNA, FIDAGARRITASUNA EDO ERABILGARRITASUNA, ZEHAZTASUNA, BIRUSIK EZA, GOZAMENA, ETA HIRUGARRENEN EDO BESTELAKO ESKUBIDEAK EZ URRATZEA. ZENBAIT JURISDIKZIOK EZ DU BAIMENTZEN BERME INPLIZITUAK BAZTERTZEA EDO MUGATZEA; BERAZ, BALITEKE ARESTIAN AIPATUTAKO BAZTERKETA EDO MUGAK ZURE KASUAN EZ APLIKATZEA. SAMSUNGEK EDO HAREN AFILIATUEK AHOZ EDO IDATZIZ EMATEN DIZKIZUTEN AHOLKUEK EDO INFORMAZIOAK EZ DUTE SAMSUNGEK EMANDAKO BERMEA EZEZTEN SOFTWAREARI DAGOKIONEZ, EZTA SAMSUNGEN ALDETIK BESTELAKO BERMERIK SORTZEN ERE. 

11. Samsungen aplikazioak eta zerbitzuak
Baliteke zenbait aplikazio edota zerbitzu aurrekargatzea edo deskargagarri izatea zure Osagarrirako. Baliteke halako aplikazioek edo zerbitzuek Samsung zerbitzuko kide izatea eskatzea (“Samsung kontua”). Samsung kontuan dituzun obligazioak eta eskubideak aparteko baldintza sorta batean zehazten dira, baita Samsung kontuaren pribatutasun politika ere. Baliteke Samsung konturik behar ez duten aplikazio edota zerbitzu horietako bakoitzak haren baldintzak eta pribatutasun politika onartzeko eskatzea. Beraz, agiri honen bidez, ulertzen eta onartzen duzu aplikazio eta zerbitzu bakoitzaren erabiltzeko modua kasu bakoitzean aplikatzen diren baldintzen eta pribatutasun politiken araberakoa izango dela.

12. Erantzukizunen mugak
SAMSUNGEK EZ DU ERANTZUKIZUNIK ERABILERAREN ONDORIOZ GERTA DAITEZKEEN KALTEEN GAINEAN, EZTA SOFTWAREA, HORREN EDUKIAREN EDO FUNTZIONALITATEEN ERABILERAREN EDO HORIEK ERABILTZEKO EZINTASUNAREN GAINEAN ERE. HORIEN BARNE DAUDE, BESTEAK BESTE, ERRORE, URRATZE, ETENALDI, AKATS, FUNTZIONAMENDUAREN EDO TRANSMISIOAREN ATZERAPEN, ORDENAGAILUKO BIRUS, KONEKTATZEKO EZINTASUN, SAREAGATIKO GASTUEN ONDORIOZKO KALTEAK EDO EGOERA HORIEKIN LOTUTAKOAK, BAI ETA BESTELAKO KALTE ZUZEN, ZEHARKAKO, BEREZI, KASUALITATEZKO, EREDUZKO EDO ONDORIOZKO ERE, NAHIZ ETA SAMSUNGEK JAKIN BADAKIEN KALTE HORIEK GERTA DAITEZKEELA. ZENBAIT JURISDIKZIOK EZ DU BAIMENTZEN KASUALITATEZKO EDO ONDORIOZKO KALTEAK BAZTERTZEA EDO MUGATZEA; BERAZ, BALITEKE ARESTIAN AIPATUTAKO BAZTERKETA EDO MUGAK ZURE KASUAN EZ APLIKATZEA. HALA ERE, SAMSUNGEK ERABILTZAILEARENGANAKO ERABATEKO ERANTZUKIZUNA DU GALERA EDO KALTE ETA SALAKETA GUZTIEN AURREAN, KONTRATUAN, KALTEETAN EDO BESTELAKOETAN OINARRITUTA SOFTWAREARI EDO KONTRATU HONEN EDOZEIN XEDAPENARI EMATEN DIEZUN ERABILERAREN ONDORIOZKOAK. ERA BEREAN, ERANTZUKIZUNAREN ZENBATEKOA EZ DA EROSLEAK SOFTWAREAREN TRUKE ORDAINDUTAKOA BAINO GEHIAGO IZANGO. AIPATUTAKO MUGAK, BAZTERKETAK ETA EZEZTAPENAK (10. ETA 11. KLAUSULETAKOAK BARNE) APLIKAZIOZKO LEGERIAK BAIMENTZEN GEHIENEZKO IRISMENAREKIN EZARRIKO DIRA, NAHIZ ETA DAGOKION KONPONKETAK HORREN FUNTSEZKO HELBURUA EZ BETE.

13. Aplikaziozko legea
Erabiltzailea bizi den jurisdikzioko legeen arabera arautzen da Kontratua, lege-gatazkak kontuan izan gabe. Kontratu honi ez zaio Nazio Batuetako Salgaien Nazioarteko Salerosketa Hitzarmena aplikatzen. 

14. Gatazken ebazpena 
Kontratu honen edo softwarearen erabileraren ondorioz sortutako gatazkak, araoak edo ezberdintasunak adiskidetasunez ebazten ez badira, bizi zaren tokiko jurisdikzioaren epaitegien jurisdikzio ez-esklusiboaren menpe egongo dira.  Aitzitik, Samsungek eskubidea du kautelazko neurriak (edo baliokidea den premiazko edozein neurri juridiko) har ditzake edozein jurisdikziotan. 

15.  Erabateko kontratua
Softwareari dagokionez erabiltzaileak eta Samsungek sinatutako kontratu hau erabatekoa da, eta uneko edo aldez aurretik egin diren ahozko edo idatzizko jakinarazpen, proposamen edo adierazpenei gailentzen zaie, bai Softwareari bai Kontratu honetan jasotzen den edozein gairi dagokienez. Nahiz eta Kontratu honen xedapenen bat baliogabea izan, ezin aplikatu edo legez kanpo egon, gainontzeko xedapenak baliozkoak izango dira.
