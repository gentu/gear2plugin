Yakuniy foydalanuvchi litsenziya kelishuvi

Samsung tomonidan ishlab chiqarilgan yoki brendlangan Gear, Gear Fit seriyasi (umumiy holda "Tashib yuriladigan qurilma") qurilmalaridan va Samsung mobil qurilmalarga mos keluvchi tashib yuriladigan qurilmalarni boshqaruvchi ilovalar (umumiy holda "Menejer")-dan foydalanishdan avval bu Yakuniy foydalanuvchi kelishuvini (bundan buyon - "Kelishuv") diqqat bilan o'qib chiqing, chunki unda muhim ma'lumotlar mavjud. 
Bu Kelishuv siz (jismoniy yoki yuridik shaxs) va Samsung Electronics Co., Ltd. ("Samsung") o'rtasida Samsung va uning sho'ba kompaniyalari hamda boshqa ta'minotchilari va litsenziarlari egalik qiladigan, bu Kelishuv amal qiladigan, sizning Ko'chma qurilma va/yoki Menejerdan foydalanishingiz bilan bog'liq bo'lgan dasturiy ta'minot va tegishli media, bosma materiallar, "onlayn" yoki elektron hujjatlarni o'z ichiga oluvchi dasturiy ta'minot (umumiy holda "Dasturiy ta'minot") uchun tuzilgan huquqiy kelishuvdir. 

Menejer bu mobil qurilmangizni (bundan buyon "Qurilma") Tasjib yuriladigan qurilmaga ulovchi va Qurilma orqali Tashib yuriladigan qurilmani boshqarish, nazorat qilish yoki dasturiy ta'minotini yangilashga imkon beruvchi dasturiy ta'minotdir. Tashib yuriladigan qurilma yaxshi ishlashi uchun avvaldan yuklangan dasturiy ta'minotdan foydalanishni talab qiladi.  Tashib yuriladigan qurilma, Menejer yoki uning avvaldan yuklangan dasturiy ta'minotidan foydalanish orqali siz bu Kelishuv shartlarini qabul qilasiz.  Agar bu shartlarga rozi bo'lmasangiz, Tashib yuriladigan qurilma, Menejer yoki uning avvaldan yuklangan dasturiy ta'minotidan foydalanmang. 
1. Litsenziyaning taqdim etilishi
Bu Kelishuv shartlari va qoidalariga muvofiq sizga Menejer dasturining bitta nusxasini bitta Tashib yuriladigan qurilmaga o'rnatish, ishlatish, kirish, namoyish qilish va ishga tushirish bo'yicha cheklanmagan favqulodda bo'lmagan, chaqirib olish mumkin bo'lgan litsenziya taqdim etiladi. Siz Menejer dasturini bir vaqtning o'zida bir nechta Tashib yuriladigan qurilmalar tomonidan foydalanish mumkin bo'lgan tarmoqqa joylashtirishingiz mumkin emas.
Dasturiy ta'minot ba’zi komponentlarining qo’llanilishi ochiq dastlabki kodli dasturlarni qo’llash borasidagi litsenziyalar bilan cheklanishi mumkin. Ochiq dastlabki kodli dasturiy ta’minot borasidagi litsenziyaning qoidalari bu Kelishuvning ayrim shartlari o'rniga qo'llanilishi mumkin.

2. Huquqlar va mulkchili huquqining saqlanishi to’g’risida qo’shimcha izoh 
Samsung bu Kelishuv bo'yicha sizga yaqqol taqdim etilmagan barcha huquqlarni o'z qo'lida saqlab qoladi. Dasturiy ta'minot mualliflik huquqi va boshqa aqliy mulk to'g'risidagi qonunlar va shartnomalar bilan himoya qilinadi. Samsung Dasturiy ta'minotdagi sarlavha, mualliflik huquqi va boshqa aqliy mulk huquqlariga egalik qiladi. Dasturiy ta'minot sotilmaydi, balki litsenziya asosida taqdim etiladi.

3. Litsenziyaning cheklanishi
Siz Dasturiy ta'minot kodi yoki algoritmlarining muhandislik tahlilini amalgam oshirishingiz, dekompilyatsiya qilishingiz yoki boshqa tarzda ochib ko'rishga urinishingiz, Dasturiy ta'minotning istalgan xususiyatini o'zgartirish yoki o'chirib qo'yish, yoki Dasturiy ta'minot asosida hosilaviy ishlarni yaratishingiz mumkin emas. Dasturiy ta'minotni ijaraga, qarzga, sublitsenziyalar taqdim etishingiz yoki Dasturiy ta'minotni qo’llagan holda axborotni joylashtirish bo’yicha tijoraviy xizmatlarni taqdim etishingiz mumkin emas.

4. Xizmatlar va yangilanishlar
Tashib yuriladigan qurilma va Menejer mos boshqaruvi uchun ma'lum Dasturiy ta'minotni o'z ichiga olishi yoki unga mos bo'lishi mumkin ("Fit Dasturiy ta'minoti"). Fit Dasturiy ta'minoti faqat ko'ngilni ochish maqsadlarida foydalanish uchun mo'ljallangan. Tashib yuriladigan qurilma va Fit Dasturiy ta'minoti kasalliklar yoki boshqa holatlarga, tashxis qo'yish yoki kasallikni davolash, yengillashtirish yoki oldini olish yoki boshqa har qanday tibbiy maqsadlarda foydalanish uchun mo'ljallanmagan. Fit Dasturiy ta'minotidan olingan ma'lum ma'lumotlar faqat axborot maqsadlari uchun mo'ljallangan va siz bilan shifokor yoki boshqa tibbiy xizmatlar ko'rsatuvchi xodim o'rtasidagi munosabatning o'rnini bosish uchun mo'ljallanmagan. Hech qachon Fit dasturiy ta'minoti orqali o'rgangan narsalaringiz tufayli shifokor maslahatini e'tiborsiz qoldirmang yoki shifokor maslahatini olishini kechiktirmang.
Siz uchun uchinchi tomon xizmatlari ham taqdim etilishi mumkin. Samsung har qanday uchinchi tomon xizmatlaridagi kontentlar, ularning aniqligi, to'liqligi, samaraliligi, tegishli qonunlar va tartiblarga mosligiga hech qanday kafolat yoki bayonotlar berishni rad etadi.
Menejerdan foydalangan holda siz Tashib yuriladigan qurilma Dasturiy ta'minotini yangilashingiz mumkin. Samsung tashib yuriladigan qurilmaga Dasturiy ta'minot yangilanishlarini ("Yangilanish"), jumladan va bu bilan chegaralanmasdan xatoliklarning tuzatishlari, xizmat yangilanishlari, o'zingiz Tashib yuriladigan qurilmaga avvalroq o'rnatgan istalgan dasturiy ta'minot yangilanishlari va tuzatishlarini taqdim etishi yoki mavjud qilib qo'yishi mumkin. Shunday Yangilanish orqali taqdim etilgan versiyadan foydalanish uchun, siz avval Yangilanish huquqiga ega bo'lgan dasturiy ta'minot uchun litsenziyaga ega bo'lishingiz kerak. Yangilangan versiya yangi funksiyalarni qo'shishi va ayrim cheklangan hollarda mavjud funksiyalarni yo'q qilishi mumkin. Umumiy holda Yangilanish mavjud bo'lsa ham, ayrim cheklangan hollarda Yangilanishlar faqat tarmoq operatoringiz tomonidan taqdim etilishi mumkin va bunday Yangilanishlar tarmoq operatoringiz bilan bo'lgan shartnomaviy munosabatlar bilan boshqariladi.

5. Ma'lumotlardan foydalanishga rozilik
Siz Samsung va/yoki uning filiallari seriya raqami, model nomi, xaridor kodi, kirish yozuvi, qurilmangiz dasturiy ta'minotining SW joriy versiyasi, MCC (Mobil mamlakat kodi), MNC (Mobil tarmoq kodi) va TWID (Tashib yuriladigan qurilmadagi xotira mahsulotining o'ziga xos identifikatsiya raqami) kabi texnik ma'lumotlatni to'plashi va ulardan foydalanishi mumkinligini tan olasiz va bunga o'z roziligingizni bildirasiz. Samsung va uning filiallari bu ma'lumotlardan Tashib yuriladigan qurilma va Menejerni qo'llab-quvvatlovchi xizmatlarni yaxshilash yoki yangilash uchun foydalanishlari mumkin, va bu ma'lumotlarni hech qanday uchinchi tomonga shaxsingizni aniqlovchi shaklda oshkor qilmaydilar. Ma'lumotingiz Samsung Maxfiylik siyosatiga ko'ra ishlatiladi, uni bu yerdan ko'rish mumkin: http://account.samsung.com/membership/pp.

6. Ma'lumotlarga kirish 
Dasturiy ta'minotning ayrim xususiyatlari mobil qurilmaning internetga ulanishini talab qilishi va ularga nisbatan tarmoq yoki internet provayderi tomonidan qo'yilgan cheklanishlar qo'llanilishi mumkin. Dasturiy ta'minot mobil tarmog'ingiz orqali kirishi, bu esa tarif rejangizga bog'liq ravishda qo'shimcha to'lovlar olinishiga olib kelishi mumkin.  Bundan tashqari qurilmangiz apparat vositalari yoki ma'lumotlarga kirishning mosligi va ishlashi Dasturiy ta'minotning ayrim xususiyatlaridan rohatlanishingizga ta'sir qilishi mumkin. 

7 Dasturiy ta'minotni o'tkazish 
Siz bu Kelishuv yoki Dasturiy ta’minot borasidagi ana shu Kelishuv tomonidan taqdim etilgan huquqlar yoki majburiyatlarni hech qanday uchinchi tomonga o'tkazishga haqqingiz yoq, Dasturiy ta'minot bilan birga kelgan Tashib yuriladigan qurilmani sotish bilan bog'liq bo'lgan hollar bundan mustasno. Bunday holda o'tkazish to'liq Dasturiy ta'minotni (jumladan uning barcha qismlari, media va bosma materiallar, barcha yangilanishlar, bu Kelishuv) o'z ichiga olishi kerak va siz Dasturiy ta'minotning birorta ham nusxasini saqlab qolishga haqqingiz yoq. O'tkazish bilvosita o'tkazish, masalan, konsignatsiya bo'lishi mumkin emas. O'tkazishdan avval Dasturiy ta'minotni qabul qilib oluvchi yakuniy foydalanuvchi Kelishuvining barcha shartlariga rozi bo'lishi kerak.

8. Eksport cheklovi  
Siz Menejer yoki Dasturiy ta'minotga nisbatan turli mamlakatlarning eksport cheklovlari qo'llanishini tan olasiz. Siz Menejer yoki Dasturiy ta'minotga nisbatan qo'llaniluvchi barcha tegishli xalqaro va milliy qonunlarga, jumladan eksport cheklanishlariga oid barcha tegishli qonunlar va tartiblarga amal qilishga o'z roziligingizni bildirasiz.   

9. Kelishuvni bekor qilish
Bu Kelishuv bekor qilinguniga qadar amal qiladi. Bu Kelishuvning birorta sharti va qoidasini buzsangiz, Kelishuv bo'yicha sizning huquqlaringiz Samsung tomonidan xabardor qilinmagan holda avtomatik ravishda bekor qilinadi. Bu Kelishuv bekor qilinishi bilan siz Menejer yoki Dasturiy ta'minotdan har qanday foydalanishlarni to'xtatishingiz va Menejer yoki Dasturiy ta'minotning har qanday nusxalarini yo'q qilishingiz kerak.

10. Kafolatlarning rad qilinishi
SAMSUNG TOMONIDAN TAQDIM ETILGAN (TASHIB YURILADIGAN QURILMAGA KIRITILGAN, YUKLAB OLINGAN YOKI BOSHQA TARZDA OLINGAN) DASTURIY TA'MINOT "SHUNDAYLIGICHA" VA "MAVJUDLIGICHA" ASOSIDA, SAMSUNG TOMONIDAN HECH QANDAY YAQQOL IFODALANGAN YOKI NAZARDA TUTILGAN KAFOLATLAR BERILMAGAN HOLDA TAQDIM ETILADI, TASHIB YURILADIGAN QURILMA BILAN BIRGA BERILGAN CHEKLANGAN KAFOLATDA ALOHIDA AYTIB O'TILGAN HOLLAR BUNDAN MUSTASNO. QONUNCHILIKDA RUXSAT BERILGAN TO'LIQ DARAJADA SAMSUNG HECH QANDAY OSHKORA, NAZARDA TUTILADIGAN YOKI QONUNCHILIKDA KO‘ZDA TUTILGAN KAFOLATLARNI, JUMLADAN TIJORIY QIMMATGA, TEGISHLI SIFATGA EGALIGI, URINISHLARNING SIFATI, MA‘LUM MAQSADLAR UCHUN YAROQLILIGI, ISHONCHLILIGI YOKI HAMMABOPLIGI, ANIQLIGI, VIRUSLARDAN HOLILIGI, SOKIN ROHATLANISH, BOSHQALARNING HUQUQLARINING BUZILMASLIGI YOKI HUQUQLARNING BOSHQA BUZILISHLARINING BO‘LMASLIGIGA BO‘LGAN KAFOLATLARNI BERMAYDI. AYRIM YURISDIKSIYALAR NAZARDA TUTULGAN KAFOLATLARNING ISTISNOLARI YOKI CHEKLANISHLARGA RUXSAT BERMASLIGI MUMKIN, SHUNING UCHUN YUQORIDAGI ISTISNOLAR YOKI CHEKLANISHLAR SIZGA NISBATAN QO'LLANILMASLIGI MUMKIN. SAMSUNG YOKI UNING SHO'BA KOMPANIYALARIDAN SIZ OLGAN HAR QANDAY OG'ZAKI YOKI YOZMA MASLAHAT, YOKI MA'LUMOT SAMSUNG TOMONIDAN DASTURIY TA'MINOTGA NISBATAN KAFOLATLARNING RAD QILINISHINI O'ZGARTIRMAYDI, YOKI SAMSUNG TOMONIDAN ISTALGAN KO'RINISHDAGI BOSHQA KAFOLATNI YARATMAYDI. 

11. Samsung ilovalari va xizmatlari
Ayrim ilova va/yoki xizmatlar Tashib yuriladigan qurilmangizga oldindan o'rnatilgan yoki yuklab olinishga tayyor bo'lishi mumkin. O'sha ilova va/yoki xizmatlar uchun Samsung Xizmatiga a'zolikni talab qilishi mumkin (“Samsung hisob qaydnomasi”). Samsung hisob qaydnomasidagi majburiyat va huquqlaringiz alohida shartlarda hamda Samsung hisob qaydnomasi uchun maxfiylik siyosatida berilgan. Samsung hisob qaydnomasi kerak bo'lmagan ilova va/yoki xizmatlar o'zlarining shartlari va maxfiylik siyosatlariga sizning roziligingizni so'rashi mumkin. Tegishli shartlar har bir ilova va xizmatga qo'llanilishini shu yerda tushuniasiz va rozilik bildirasiz.
12. Javobgarlikning cheklanishi
SAMSUNG DASTURIY TA'MINOT, UNING KONTENTI YOKI FUNKSIYALARIDAN FOYDALANISH YOKI FOYDALANA OLMASLIKDAN, YOKI U BILAN BOG'LIQ HOLDA YUZAGA KELUVCHI HAR QANDAY ZARARLAR, JUMLADAN VA BU BILAN CHEKLANMAGAN HOLDA XATOLIKLAR, TUSHIRIB QOLDIRISHLAR, UZILISHLAR, ISHDAGI YOKI UZATISHDAGI KECHIKISHLAR, ULANISHDAGI XATOLIKLAR, TARMOQ TO‘LOVLARI TUFAYLI YOKI ULARGA BOG‘LIQ RAVISHDA YETKAZILGAN ZARARLAR VA BARCHA BEVOSITA, BILVOSITA, MAXSUS, TASODIFIY YOKI QO‘SHIMCHA ZARARLAR UCHUN, XATTOKI BUNDAY ZARARLAR TO‘G‘RISIDA SAMSUNG OGOHLANTIRILGAN BO‘LSA HAM, JAVOBGARLIKNI O‘Z ZIMMASIGA OLMAYDI. AYRIM YURISDIKSIYALAR TASODIFIY YOKI QO‘SHIMCHA ZARARLARNING ISTISNOLARI YOKI CHEKLANISHLARIGA RUXSAT BERMASLIGI MUMKIN, SHUNING UCHUN YUQORIDAGI ISTISNOLAR YOKI CHEKLANISHLAR SIZGA NISBATAN QO'LLANILMASLIGI MUMKIN. YUQORIDA AYTILGANLARGA QARAMASDAN DASTURIY TA'MINOTDAN FOYDALANISH YOKI BU KELISHUVNING ISTALGAN QOIDASIDAN KELIB CHIQUVCHI BARCHA ZARARLAR, YO'QOTISHLAR, JUMLADAN VA BU BILAN CHEKLANMASDAN SHARTNOMA, FUQAROLIK HUQUQLARINING BUZILISHIGA ASOSLANGAN YOKI BOSHQA TURDAGI HARAKAT SABABLARI BO'YICHA, SAMSUNG KOMPANIYASINING UMUMIY JAVOBGARLIGI XARIDOR TOMONIDAN SHU DASTURIY TA'MINOT UCHUN TO'LANGAN MIQDORDAN ORTIQ BO’LMAYDI. YUQORIDAGI CHEKLANISHLAR, ISTISNOLAR VA KAFOLATLARING RAD QILINISHLARI (JUMLADAN 10 VA 11-BO'LIMLAR), XATTOKI HAR QANDAY TUZATISH UNING ASOSIY MAQSADINI BAJARMASA HAM, TEGISHLI QONUNLARDA RUXSAT BERILGAN MAKSIMAL DARAJADA QO'LLANILADI.

13. Qo'llaniluvchi qonun
Bu Kelishuv qonun qoidalaridagi ziddiyatlarga qaramasdan o'zingiz yashaydigan hudud yurisdiksiyasi qonunlari bilan tartibga solinadi. Bu Kelishuv Tovarlarning xalqaro oldi-sotdisi to'g'risidagi BMT Konvensiyasi bilan tartibga solinmaydi, uning qo'llanilishi inkor qilinadi. 

14. Bahslarning hal qilinishi 
Agar har qanday yo'l bilan bu Kelishuvdan yoki Dasturiy ta'minotdan foydalanishingizdan kelib chiquvchi bahs, ziddiyat yoki farqni tinch yo'l bilan hal qilib bo'lmasa, u o'zingiz yashaydigan hududning eksklyziv bo’lmagan yurisdiksiyasidagi sudlar tomonidan hal qilinadi.  Yuqorida aytilganlarga qaramasdan Samsung istalgan yurisdiksiyadagi sudga tovon undirib berish (yoki tezkor sud himoyasining ekvivalent turi) uchun ariza berishi mumkin. 

15.  To'liq Kelishuv
Bu Kelishuv siz va Samsung o'rtasidagi Dasturiy ta'minotga tegishli bo'lgan to'liq kelishuv hisoblanadi va u Dasturiy ta'minot yoki bu Kelishuv bilan qamrab olingan istalgan mavzuga tegishli bo'lgan barcha avvalgi yoki joriy, og'zaki yoki yozma aloqalar, takliflar va taqdimotlarning o'rnini egallaydi. Agar bu Kelishuvning birorta qoidasi kuchga ega emas, haqiqiy emas yoki noqonuniy deb topilsa, uning boshqa qoidalari to'liq kuchga ega bo'lishda davom etadi.

