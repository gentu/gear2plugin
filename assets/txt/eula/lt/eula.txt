Licencinė sutartis su galutiniu vartotoju

Prieš pradėdami naudoti „Samsung“ gamybos arba prekinio ženklo nešiojamus prietaisus, suderinamus su „Samsung“ mobiliaisiais prietaisais, pavyzdžiui, „Gear“ ir „Gear Fit“ serijos (toliau – Nešiojami prietaisai), ir „Samsung“ nešiojamų prietaisų tvarkymo programomis, suderinamomis su „Samsung“ mobiliaisiais prietaisais (toliau – Tvarkymo programa), atidžiai perskaitykite šią Galutinio vartotojo licencijos sutartį, kadangi joje pateikiama svarbi informacija. 
Ši Sutartis yra teisinis susitarimas tarp jūsų (fizinio ar juridinio asmens) ir „Samsung Electronics Co., Ltd.“ („Samsung”) dėl „Samsung“ ir jos filialams bei jos trečiųjų šalių tiekėjams ir licencijų davėjams priklausančios programinės įrangos, teikiamos kartu su šia Sutartimi, kuriai priskiriama programinė įranga ir susijusi programinė medžiaga, spausdinta medžiaga, interaktyvūs ar elektroniniai dokumentai, susiję su jūsų naudojimusi nešiojamu įrenginiu ir (arba) „Manager“ (kartu vadinamais Programine įranga). 

„Manager“ – tai programinė įranga, prijungianti jūsų mobilųjį įrenginį (Įrenginys) prie nešiojamojo įrenginio ir leidžianti jums valdyti, kontroliuoti arba atnaujinti nešiojamojo įrenginio programinę įrangą per įrenginį. Kad nešiojamas įrenginys veiktų normaliai, reikia naudoti parsiųstą programinę įrangą.  Naudodami nešiojamą įrenginį, „Manager“ arba įdiegtą programinę įrangą, jūs sutinkate su šios Sutarties sąlygomis.   Jei nesutinkate su Sutarties sąlygomis, nenaudokite nešiojamojo įrenginio, „Manager“ ar įkeltos programinės įrangos.  
1. Licencijos suteikimas 
Pagal šios Sutarties sąlygas jums suteikiama ribota, neišskirtinė, atšaukiama licencija įdiegti, naudoti, prieiti, demonstruoti ir paleisti vieną „Manager“ kopija viename Nešiojamame įrenginyje.  Tinkle, kur programa galėtų naudotis daug nešiojamų įrenginių tuo pačiu metu, prieigos prie „Manager“ suteikti negalite.
Tam tikroms programinės įrangos dalims gali būti taikoma atvirojo kodo licencija (angl. „open source license“).  Atvirojo kodo licencijos nuostatos gali panaikinti kai kurių Sutarties nuostatų galiojimą. 

2. Teisių ir nuosavybės išsaugojimas
„Samsung“ pasilieka visas šioje Sutartyje jums tiesiogiai nesuteiktas teises. Programinė įranga yra saugoma įstatymais bei sutartimis, reglamentuojančiomi autorines teises ir kitas intelektinės nuosavybės teises. „Samsung“ turi visas nuosavybės teises, autorines teises ir kitas intelektinės nuosavybės teises į Programinę įrangą. Programinei įrangai suteikiama licencija, ji neparduodama. 

3. Licencijos apribojimai 
Jūs neturite teisės perkonstruoti, dekompiliuoti, išardyti ar kitaip stengtis atskleisti programinės įrangos atvirtąjį kodą arba algoritmus taip pat keisti, atjungti kokias nors programinės įrangos funkcijas, arba kurti išvestinius kūrinius programinės įrangos pagrindu. Jūs neturite teisės programinės įrangos nuomoti, skolinti, perlicencijuoti ar suteikti komercinės išteklių nuomos paslaugas.

4. Paslaugos ir atnaujinimai 
Nešiojamajame įrenginyje ir „Manager“ programoje yra arba gali būti suderinama programine įranga („Fit Software“) valdymui.  „Fit Software“ programinė įranga skirta tik pramogoms.  Nešiojamas įrenginys ir programinė įranga „Fit Software“ neskirta ligoms ir kitoms būklėms diagnozuoti, ligoms gydyti, sušvelninti ar jų prevencijai, taip pat kitiems medicininiams tikslams.  Tam tikri duomenys, gauti iš programinės įrangos „Fit Software“, skirti tik informavimui ir negali pakeisti santykių tarp jūsų ir jūsų gydytojo ar kito medicinos paslaugų teikėjo.  Niekuomet neignoruokite profesionalių medicininių rekomendacijų ir neatidėliokite konsultacijos su gydytoju dėl informacijos, kurią galėjote sužinoti iš programinės įrangos „Fit Software“.
Jums taip pat gali būti teikiamos trečiųjų šalių paslaugos. „Samsung“ neprisiima jokių garantijų ar pareiškimų  dėl trečiųjų šalių paslaugų turinio, tikslumo, išsamumo, veiksmingumo ir atitikimo galiojantiems įstatymams ar teisės aktams. 
Naudodamiesi „Manager“ programa, galite atnaujinti nešiojamojo įrenginio programinę įrangą.  „Samsung“ gali suteikti jums programinės įrangos atnaujinimus (Atnaujinimas), įskaitant be apribojimų anksčiau jūsų nešiojamajame įrenginyje įdiegtos programinės įrangos klaidų taisymą, jos naujesnę versiją arba išplėtimą. Norėdami naudoti atnaujintą versiją, jūs pirmiausiai turite gauti atnaujinamos programinės įrangos licenciją.  Atnaujintoje versijoje gali būti naujų funkcijų ir, kai kuriais retais atvejais, gali būti panaikintų funkcijų.  Kadangi atnaujinimai yra visuotinai prieinami, kai kiuriais retais atvejais atnaujinimus pasiūlys tik jūsų tinklo tiekėjas ir tokie atnaujinimai bus reglamentuojami pagal jūsų sutartinius santykius su tinklo operatoriumi. 

5. Sutikimas dėl duomenų naudojimo
Jūs sutinkate, kad „Samsung“ ir (arba) jos dukterinės bendrovės gali rinkti ir naudoti techninę informaciją, tokią kaip serijos numerį, modelio pavadinimą, kliento kodą, prieigos duomenis, jūsų įrenginio dabartinės Programinės įrangos versiją, MCC (mobilų šalies kodą), MNC (mobilaus tinklo kodą) ir TWID (unikalų nešiojamajame įrenginyje integruotos atmintinės identifikavimo numerį). „Samsung“ ir jos dukterinės bendrovės gali naudoti šią informaciją nešiojamojo įrenginio ir „Manager“ pagalbinių paslaugų gerinimui ar atnaujinimui bei neatskleis šios informacijos jokioms trečiosioms šalims tokia forma, iš kurios galima būtų jus atpažinti. Jūsų pateikta informacija visuomet bus naudojama pagal „Samsung“ privatumo politiką, su kuria galite susipažinti tinklalapyje: http://account.samsung.com/membership/pp.

6. Prieiga prie duomenų 
Tam kad veiktų kai kurios programinės įrangos funkcijos gali prireikti, kad jūsų mobilusis įrenginys turėtų prieigą prie interneto. Tokiu atveju gali būti taikomi apribojimai, kuriuos nustato jūsų tinklo ar interneto prieigos tiekėjas.  Programinė įranga gali veikti per jūsų mobilųjį tinklą, dėl to gali būti skaičiuojami papildomi mokesčiai, priklausomai nuo jūsų pasirinkto plano.  Be to, galimybei naudotis kai kuriomis programinės įrangos funkcijomis gali priklausyti nuo jūsų įrenginio techninės įrangos tinkamumo ir charakteristikų bei prieigos prie duomenų. 

7 programinės įrangos perleidimas  
Jūs neturite teisės perleisti šios Sutarties arba teisių ir įsipareigojimų, susijusių su programine įranga ir suteikiamų šioje Sutartyje jokioms trečiosioms šalims, išskyrus kai perleidimas yra susijęs su nešiojamojo įrenginio, kuriam skirta programinė įranga, pardavimu. Tokiu atveju, perleidžiantysis privalo atiduoti visą programinę įrangą (įskaitant visas jos dalis, programinę medžiagą ir spausdintą medžiagą, visas aukštesnes versijas, šią Sutartį) ir jūs neturite teisės pasilikti programinės įrangos kopijų.  Perleidimas negali būti netiesioginis, pavyzdžiui, dalimis.  Prieš perleidžiant, galutinis vartotojas, kuriam perleidžiama programinė įranga, privalo sutikti su visomis šios Sutarties sąlygomis. 

8. Eksporto apribojimai   
Jūs sutinkate, kad „Manager“ ar Programinei įrangai gali būti taikomi įvairių šalių eksporto apribojimai. Jūs sutinkate laikytis visų galiojančių tarptautinių ir šalies teisės aktų, taikomų „Manager“ ir programinei įrangai, įskaitant visus teisės aktus, kurių pagrindu yra tokomi eksporto apribojimai.

9. Paslaugos nutraukimas 
Ši Sutartis galioja iki jos nutraukimo.  Ši Sutartis Jūsų atžvilgiu yra nutraukiama be jokio atskiro pranešimo iš „Samsung“, jei jūs nesilaikote bet kokių šios Sutarties sąlygų. Nutraukus Sutartį, turite nutraukti „Manager“ arba programinės įrangos naudojimą ir sunaikinti visas „Manager“ ir programinės įrangos kopijas. 

10. Atsisakymas suteikti garantiją 
IŠSKYRUS, KAI ATSKIRAI NURODYTA RAŠYTINĖJE RIBOTOJE GARANTIJOJE, PATEIKIAMOJE KARTU SU NEŠIOJAMUOJU ĮRENGINIU, „SAMSUNG“ TIEKIAMA PROGRAMINĖ ĮRANGA (NEPRIKLAUSOMAI NUO TO, AR JI ĮDIEGTA NEŠIOJAMAJAME ĮRENGINYJE, PARSISIŲSTA AR GAUTA KITAIS BŪDAIS) PATEIKIAMA „KAIP YRA“ IR „KOKIA PRIEINAMA“BŪKLĖS IR PAGAL GALIMYBES, NESUTEIKIANT JOKIŲ TIESIOGINIŲ AR NETIESIOGINIŲ GARANTIJŲ IŠ „SAMSUNG“ PUSĖS.  TIEK, KIEK DAUGIAUSIAI LEIDŽIA GALIOJANTYS ĮSTATYMAI, „SAMSUNG“ ATSISAKO SUTEIKTI TIESIOGINES, NETIESIOGINES AR ĮSTATYMAIS NUMATYTAS GARANTIJAS, ĮSKAITANT, BET NEAPSIRIBOJANT, KOKYBĖS AR KOKYBIŠKO ATLIKIMO, TINKAMUMO KONKREČIAM TIKSLUI, PATIKIMUMO AR PRIEINAMUMO, TIKSLUMO, VIRUSŲ NEBUVIMO, NETRUKDOMO NAUDOJIMOSI, TREČIŲJŲ ŠALIŲ TEISIŲ NEPAŽEIDIMO AR KITŲ TEISIŲ NEPAŽEIDIMO GARANTIJŲ. KAI KURIOSE JURISDIKCIJOSE NELEIDŽIAMA DARYTI JOKIŲ NETIESIOGINIŲ GARANTIJŲ IŠIMČIŲ AR APRIBOJIMŲ, TAIGI, AUKŠČIAU IŠDĖSTYTOS IŠIMTYS AR APRIBOJIMAI GALI BŪTI JUMS NETAIKOMI. JOKIOS ŽODINĖS AR RAŠYTINĖS REKOMENDACIJOS AR INFORMACIJA, JŪSŲ GAUTA IŠ „SAMSUNG“ ARBA JOS DUKTERINIŲ BENDROVIŲ NEKEIČIA ŠIO „SAMSUNG“ ATSISAKYMO SUTEIKTI GARANTIJĄ DĖL PROGRAMINĖS ĮRANGOS IR NESUKURIA JOKIŲ „SAMSUNG“ GARANTIJŲ. 

11. „Samsung“ programos ir paslaugos
Tam tikros programos ir (arba) paslaugos gali būti iš anksto įdiegtos arba parsiunčiamos į Jūsų nešiojamą prietaisą. Tokioms programoms ir (arba) paslaugoms gali prireikti „Samsung Service“ narystės („Samsung Account“ Samsung paskyros). Jūsų įsipareigojimai ir teisės pagal Samsung paskyrą yra nurodytos atskiruose terminuose ir sąlygose, o taip pat ir „Samsung“ paskyros privatumo politikoje. Naudojant šias programas ir (arba) paslaugas, kurioms nebūtina „Samsung“ paskyra, gali prireikti sutikti su jų išdėstytomis sąlygomis ir terminais bei privatumo politika. Jūs suprantate ir sutinkate, kad atitinkami terminai ir sąlygos, taip pat ir privatumo politika yra taikoma kiekvienai atitinkamai programai ir paslaugai.
12. Atsakomybės ribojimas
„SAMSUNG“ NEATSAKO UŽ JOKIĄ ŽALĄ, ATSIRADUSIĄ DĖL PROGRAMINĖS ĮRANGOS, JOS TURINIO AR FUNKCIONALUMO NAUDOJIMO AR NEGALĖJIMO NAUDOTI BEI SU TUO SUSIJUSIĄ ŽALĄ, ĮSKAITANT, BET NEAPSIRIBOJANT, ŽALĄ, KURI ATSIRADO DĖL KLAIDŲ, NEVEIKIMO, PERTRŪKIŲ, DEFEKTŲ, VEIKIMO AR PERDAVIMO VĖLAVIMO, KOMPIUTERINIŲ VIRUSŲ, NESUGEBĖJIMO PRISIJUNGTI, TINKLO MOKESČIŲ IR VISĄ KITĄ TIESIOGINĘ, NETIESIOGINĘ, SPECIALIĄ, ATSITIKTINĘ ŽALĄ, PADARYTĄ ŽALĄ VIRŠIJANČIUS NUOSTOLIUS AR PASEKMINĘ ŽALĄ, NET JEI „SAMSUNG“ BUVO INFORMUOTA APIE TOKIĄ ŽALĄ.  KAI KURIOS JURISDIKCIJOS DRAUDŽIA TAIKYTI ATSITIKTINĖS AR PASEKINĖS ŽALOS IŠIMTIS AR APRIBOJIMUS, TODĖL AUKŠČIAU IŠDĖSTYTOS IŠIMTYS BEI APRIBOJIMAI GALI BŪTI JUMS NETAIKOMI.  NEPRIKLAUSOMAI NUO TO, KAS IŠDĖSTYTA AUKŠČIAU, „SAMSUNG“ BENDROJI ATSAKOMYBĖ UŽ VISUS NUOSTOLIUS, ŽALĄ, IEŠKINIO PAGRINDĄ, ĮSKAITANT, BET NEAPSIRIBOJANT, ŽALĄ, ATSIRADUSIĄ SUTARTIES, ĮSTATYMO AR KITAIS PAGRINDAIS,JUMS NAUDOJANT PROGRAMINĘ ĮRANGĄ, AR PAŽEIDUS BET KOKIĄ KITĄ SUTARTIES NUOSTATĄ, NEVIRŠYS SUMOS, KURIĄ PIRKĖJAS SUMOKĖJO KONKREČIAI UŽ ŠIĄ PROGRAMINĘ ĮRANGĄ.  AUKŠČIAU IŠDĖSTYTI APRIBOJIMAI, IŠIMTYS IR ATSISAKYMAI (ĮSKAITANT 10 IR 11 SKYRIUS) GALIOJA PAČIA PLAČIAUSIA PRASME, KURIĄ LEIDŽIA GALIOJANTYS ĮSTATYMAI, NET JEI KURIOS NORS PRIEMONĖS NEPASIEKIA ESMINIO TIKSLO.

13. Galiojantys įstatymai
Sutartis reglamentuojama pagal įstatymus, galiojančius toje jurisdikcijoje, kurioje jūs gyvenate, nepriklausomai nuo teisės kolizijos nuostatų.  Sutarčiai negali būti taikomos  Jungtinių Tautų konvencijos dėl tarptautinio prekių pirkimo-pardavimo sutarties nuostatos.. 

14. Ginčų sprendimas 
Jei ginčas, nesutarimas ar prieštaravimas, kilęs iš šios Sutarties ar Programinės įrangos naudojimo neišsprendžiamas taikiai, jis bus sprendžiamas neišimtinės jurisdikcijos teisme, esančiame toje jurisdikcijoje, kurioje jūs gyvenate.   Nepriklausomai nuo to, kas išdėstyta aukščiau, „Samsung“ gali kreiptis dėl apsaugos priemonių (ar panašių skubių teisminės apsaugos priemonių) taikymo bet kurioje jurisdikcijoje.  

15.  Sutarties visuma
Ši Sutartis yra susitarimas tarp jūsų ir „Samsung“ dėl programinės įrangos ir ji pakeičia visus kitus žodinius ar raštiškus susirašinėjimus, pasiūlymus ir teiginius dėl Programinės įrangos ar bet kokio kito klausimo, apsprendžiamo šioje Sutartyje.  Jei kuri nors Sutarties nuostata tampa negaliojančia, niekine, netaikytina arba neteisėta, kitos nuostatos ir toliau lieka galioti pilna apimtimi. 
