Leyfissamningur notanda

Lestu vandlega þennan notendaleyfissamning („samninginn“) áður en þú notar tæki sem hægt er að bera á sér, framleidd af Samsung eða undir merki Samsung, s.s. Gear og Gear Fit (saman nefnt „búnaður“), og stjórnbúnað fyrir Samsung tæki sem hægt er að bera á sér og samhæfur er Samsung fartækjum (saman nefnt „stjórnbúnaður“), þar sem í honum koma fram mikilvægar upplýsingar. 
Samningurinn er lagalegur samningur milli þín (sem einstaklings eða lögaðila) og Samsung Electronics Co., Ltd. („Samsung“) vegna hugbúnaðar sem er í eigu Samsung og tengdra fyrirtækja og þriðju aðila birgja og leyfishafa þeirra, sem fylgir þessum samningi, þar á meðal fyrir hugbúnað og tengt efni, prentað efni og fylgiskjöl á netinu eða stafrænu sniði sem tengjast notkun þinni á búnaðinum og/eða stjórnbúnaðinum (í sameiningu nefnt „hugbúnaður“). 

Stjórnbúnaðurinn er hugbúnaðarforrit til að tengja fartækið þitt („tækið“) við búnaðinn og gera þér kleift að hafa umsjón með, stjórna eða uppfæra hugbúnað búnaðarins í gegnum tækið. Búnaðurinn krefst notkunar foruppsetts hugbúnaðar við eðlilega notkun.  Með því að nota búnaðinn, stjórnbúnaðinn eða foruppsettan hugbúnað samþykkirðu ákvæði þessa samnings.  Ef þú samþykkir ekki þessi ákvæði skaltu ekki nota búnaðinn, stjórnbúnaðinn eða foruppsettan hugbúnað. 
1. Leyfisveiting
Samkvæmt skilmálum og skilyrðum þessa samnings er þér veitt almennt, takmarkað og afturkallanlegt leyfi til að setja upp, nota, nálgast, birta og keyra eitt eintak af  stjórnbúnaðinum á einstökum búnaði. Þú mátt ekki gera stjórnbúnaðinn aðgengilegan á netkerfi þar sem hægt er að nota hann á fleiri en einum búnaði samtímis.
Tilteknir hlutar hugbúnaðarins kunna að vera háðir leyfum um opinn kóða.  Leyfisákvæði opins kóða kann að vera æðri einhverjum skilmálum í þessum samningi

2. Skilyrðing réttinda
Samsung áskilur sér allan rétt sem ekki er veittur berum orðum í þessum samningi. Hugbúnaðurinn er varinn með höfundarréttarlögum og öðrum alþjóðlegum hugverkaréttarlögum og sáttmálum. Samsung á titil, höfundarrétt og annan hugverkarétt í hugbúnaðinum. Leyfi er veitt fyrir notkun hugbúnaðarins en hann ekki seldur.

3. Takmörkun leyfis
Þú hefur ekki heimild til að bakhanna, bakþýða eða með öðrum hætti reyna að komast að frumkóða eða algóritma hugbúnaðarins eða gera eiginleika hugbúnaðarins óvirka eða útbúa afleidd gögn sem byggja á hugbúnaðinum. Þú mátt ekki leigja út, lána eða framselja leyfi eða veita hýsingarþjónustu með hugbúnaðinum.

4. Þjónusta og uppfærslur
Búnaðurinn og stjórnbúnaðurinn innihalda eða eru samhæfir tilteknum hugbúnaði fyrir líkamsþjálfun („líkamsræktarhugbúnaði“). Líkamsræktarhugbúnaðurinn er eingöngu hugsaður í afþreyingarskyni. Búnaðurinn og líkamsræktarhugbúnaðurinn eru ekki ætlaðir til notkunar við greiningu sjúkdóma eða annarra kvilla eða til að lækna, draga úr, meðhöndla eða koma í veg fyrir sjúkdóma, eða í nokkrum öðrum læknisfræðilegum tilgangi. Tiltekin gögn sem fengin eru frá líkamsræktarhugbúnaðinum eru eingöngu í upplýsingaskyni og er ekki ætlað að koma í stað samskipta þinna við lækninn þinn eða annan heilbrigðisstarfsmann. Virtu læknisráð hvorki að vettugi né hikaðu við að leita þeirra á grunni upplýsinga sem líkamsræktarhugbúnaðurinn lætur þér í té.
Þjónusta þriðja aðila kann einnig að standa þér til boða. Samsung undanskilur sig allri ábyrgð eða forsvari þegar kemur að efni þjónustu þriðja aðila, nákvæmni, heilleika, virkni og hvort farið er að gildandi lögum eða reglugerðum.
Þú getur uppfært hugbúnað búnaðarins með því að nota stjórnbúnaðinn. Samsung kann að veita þér eða bjóða þér upp á hugbúnaðaruppfærslur fyrir búnaðinn („uppfærsluna“), þ. á m. án þess að takmarkast við, villuleiðréttingar, þjónustuuppfærslur og uppfærslur og endurbætur á hverjum þeim hugbúnaði sem þegar er uppsettur í búnaðinum. Til að nota þá útgáfu sem veitt er með slíkri uppfærslu þarftu fyrst að hafa fengið leyfi fyrir þeim hugbúnaði sem er uppfærður. Uppfærð útgáfa kann að bæta við nýrri virkni og í takmörkuðum tilvikum kann hún að eyða fyrirliggjandi virkni. Þó að uppfærsla sé yfirleitt tiltæk kunna uppfærslur, í takmörkuðum tilvikum, aðeins að vera tiltækar hjá farsímafyrirtæki þínu og slíkar uppfærslur munu stjórnast af samningi við farsímafyrirtækið.

5. Samþykki fyrir notkun gagna
Þú staðfestir og samþykkir að Samsung og/eða tengdir aðilar megi safna og nota tæknilegar upplýsingar, s.s. raðnúmer, gerðarheiti, viðskiptavinanúmer, aðgangsskráningu, hugbúnaðarútgáfu tækisins, MCC-kóða (Mobile Country Code), MNC-kóða (Mobile Network Code) og TWID-kóða (einkvæmt auðkennisnúmer minnis sem finna má í búnaðinum). Samsung og tengdir aðilar mega nota þessar upplýsingar í þeim tilgangi að endurbæta eða uppfæra stuðningsþjónustu búnaðarins og stjórnbúnaðarins og láta þessar upplýsingar ekki þriðja aðila í té á sniði sem rekjanlegt er til þín. Meðhöndlun gagnanna þinna verður ávallt í samræmi við persónuverndarstefnu Samsung sem er aðgengileg á: http://account.samsung.com/membership/pp.

6. Gagnaaðgangur 
Sumir eiginleikar hugbúnaðarins kunna að krefjast aðgangs fartækisins að internetinu og kunna að falla undir takmarkanir af hálfu símafyrirtækis þíns eða internetveitu þinnar. Hugbúnaðurinn kann að tengjast í gegnum farsímakerfi sem getur haft viðbótarkostnað í för með sér, allt eftir áskrift þinni.  Að auki kann virkni sumra eiginleika hugbúnaðarins að fara eftir hentugleika og afköstum vélbúnaðar í tækinu eða gagnaaðgangi. 

7. Flutningur á hugbúnaði 
Ekki má flytja þennan samning eða réttindi eða skyldur, sem fylgja hugbúnaðinum, og veittur er hér með, til þriðja aðila nema að það sé tengt sölu á búnaðinum ásamt hugbúnaðinum. Í slíkum tilfellum þarf flutningurinn að innifela allan hugbúnaðinn (þ.m.t. alla íhluti, miðla, og prentefni, allar uppfærslur og þennan samning) og þú mátt ekki halda eftir afritum af hugbúnaðinum. Flutningurinn má ekki vera óbeinn flutningur, s.s. vegna umboðssölu. Fyrir flutninginn þarf endanotandi sem fær hugbúnaðinn í hendurnar að samþykkja alla skilmála samningsins.

8. Útflutningstakmarkanir  
Þú viðurkennir að stjórnbúnaðurinn eða hugbúnaðurinn eru háðir útflutningstakmörkunum í ýmsum löndum. Þú samþykkir að lúta öllum gildandi alþjóðlegum lögum og landslögum sem gilda um stjórnbúnaðinn eða hugbúnaðinn, þ.m.t. öllum gildandi reglum um útflutningstakmarkanir.   

9. Riftun
Þessi samningur er í gildi þar til honum er rift. Réttindi þín sem fylgja samningnum falla sjálfkrafa úr gildi án tilkynningar frá Samsung ef þú brýtur gegn skilmálum þessa samnings. Við riftun þessa samnings mátt þú ekki lengur nota stjórnbúnaðinn eða hugbúnaðinn og þú verður að eyða öllum afritum stjórnbúnaðarins eða hugbúnaðarins.

10. Afsal ábyrgðar
NEMA ANNAÐ SÉ SÉRSTAKELGA TEKIÐ FRAM Í SKRIFLEGRI TAKMARKAÐRI ÁBYRGÐ SEM FYLGIR BÚNAÐINUM ER HUGBÚNAÐURINN SEM SAMSUNG LÆTUR Í TÉ (HVORT SEM HANN FYLGIR BÚNAÐINUM, ER SÓTTUR EÐA FENGINN Á ANNAN HÁTT) VEITTUR „EINS OG HANN ER“ OG „SAMKVÆMT FRAMBOÐI“, ÁN NOKKURRAR ÁBYRGÐAR FRÁ SAMSUNG, BEINNAR EÐA UNDIRSKILINNAR. EINS OG LEYFILEGT ER SAMKVÆMT VIÐEIGANDI LÖGUM AFSALAR SAMSUNG SÉR ALLRI ÁBYRGÐ, HVORT SEM ER BEINNI, UNDIRSKILINNI EÐA LÖGBOÐINNI, ÞAR MEÐ TALINNI, EN EKKI TAKMARKAÐ VIÐ, UNDIRSKILINNI ÁBYRGÐ Á SELJANLEIKA, VIÐUNANDI GÆÐUM EÐA FRÁGANGI, HÆFI FYRIR TILTEKINN TILGANG, ÁREIÐANLEIKA EÐA FRAMBOÐI, NÁKVÆMNI, TILVIST VEIRA, HLJÓÐI, BROTUM Á HÖFUNDARRÉTTI ÞRIÐJU AÐILA EÐA BROTUM Á ÖÐRUM RÉTTINDUM. SUM LÖGSAGNARUMDÆMI LEYFA EKKI UNDANTEKNINGAR EÐA TAKMÖRKUN Á UNDIRSKILINNI ÁBYRGÐ OG ÞVÍ GETUR VERIÐ AÐ FRAMANGREINDAR UNDANTEKNINGAR EÐA TAKMARKANIR TAKI EKKI TIL ÞÍN. ENGAR RÁÐLEGGINGAR EÐA UPPLÝSINGAR, HVORT SEM ERU MUNNLEGAR EÐA SKRIFLEGAR, SEM ÞÚ FÆRÐ FRÁ SAMSUNG EÐA SAMSTARFSAÐILUM ÞESS SKULU HAFA ÁHRIF Á ÞETTA AFSAL SAMSUNG Á ÁBYRGÐ VEGNA HUGBÚNAÐARINS EÐA NOTAÐAR TIL AÐ SKAPA SAMSUNG ÁBYRGÐ Á NOKKURN HÁTT. 

11. Forrit og þjónusta Samsung
Tiltekin forrit og/eða þjónusta kann að vera sett upp eða mögulegt að sækja á búnaðinn. Sum forrit og/eða þjónusta kann að krefjast aðildar að Samsung Service („Samsung-reiknings“). Skyldur þínar og réttindi skv. Samsung-reikningnum koma fram í sérstökum skilmálum sem og stefnu um gagnaleynd fyrir Samsung-reikninginn. Þau forrit og/eða sú þjónusta sem krefst ekki Samsung-reiknings kann að krefjast samþykkis þíns á eigin skilmálum sem og stefnu um gagnaleynd. Hér með gerir þú þér grein fyrir og samþykkir að viðeigandi skilmálar og stefna um gagnaleynd gildir um hvert forrit og þjónustu.
12. Takmörkun á bótaábyrgð
SAMSUNG SKAL EKKI VERA SKAÐABÓTASKYLT GAGNVART SKEMMDUM AF EINHVERJU TAGI SEM KUNNA AÐ VERA VEGNA EÐA TENGT NOTKUN EÐA GETULEYSI TIL NOTKUNAR Á HUGBÚNAÐINUM, EFNI HANS EÐA VIRKNI, ÞAR MEÐ TALIÐ, ÁN ÞESS AÐ TAKMARKAST VIÐ, SKEMMDUM AF VÖLDUM EÐA TENGDUM VILLUM, VÖNTUN, TRUFLUNUM, GÖLLUM, TÖFUM Í VIRKNI EÐA SENDINGUM, TÖLVUVÍRUSUM, MISTÖKUM VIÐ TENGINGU, GJÖLDUM FARSÍMAKERFIS OG EÐA ÖÐRU TJÓNI, BEINU, ÓBEINU, SÉRSTÖKU EÐA TILFALLANDI, REFSIBÓTUM EÐA AFLEIDDU TJÓNI, JAFNVEL ÞÓTT SAMSUNG HAFI VERIÐ GERT GREIN FYRIR MÖGULEIKA Á SLÍKU TJÓNI. SUM LÖGSAGNARUMDÆMI HEIMILA EKKI ÚTILOKUN EÐA TAKMARKANIR VEGNA TILFALLANDI EÐA AFLEIDDS TJÓNS, OG ÞVÍ GÆTU OFANGREINDAR TAKMARKANIR EÐA ÚTILOKUN EKKI ÁTT VIÐ ÞIG. ÁN TILLITS TIL FYRRGREINDS, SKAL HEILDARBÓTAKRAFA ÞÍN GAGNVART SAMSUNG, VEGNA ALLS TAPS, TJÓNS, AFLEIÐINGA GJÖRÐA, ÞAR MEÐ TALIÐ ÁN ÞESS AÐ TAKMARKAST VIÐ ÞAÐ SEM KEMUR FRAM Í SAMNINGNUM, VANEFNDIR EÐA Á ANNAN HÁTT, VEGNA NOTKUNAR ÞINNAR Á HUGBÚNAÐINUM EÐA HVERJUM ÖÐRUM ÁKVÆÐUM ÞESSA SAMNINGS, EKKI FARA YFIR ÞÁ UPPHÆÐ SEM KAUPANDI GREIDDI SÉRSTAKLEGA FYRIR ÞENNAN HUGBÚNAÐ. UPPTALDAR TAKMARKANIR, ÚTILOKANIR OG AFSAL (Þ.M.T. HLUTAR 10 OG 11) SKULU EIGA VIÐ AÐ ÞVÍ MARKI SEM VIÐEIGANDI LÖG LEYFA, JAFNVEL ÞÓTT ÚRRÆÐI NÁI EKKI TILGANGI SÍNUM.

13. Gildandi lög
Þessi samningur fellur undir lög í því lögsagnarumdæmi þar sem þú býrð, óháð ákvæðum um lagaskil.  Beiting sáttmála Sameinuðu þjóðanna um samninga um sölu á vöru á milli ríkja er hér með útilokuð fyrir þennan samning. 

14. Lausn á ágreiningi 
Ef ágreiningur, deilumál eða missætti milli aðilanna, sem rísa vegna þessa samnings eða notkunar þinnar á hugbúnaðinum, eru ekki útkljáð skulu þau falla undir almenna lögsögu dómstóla þess lögsagnarumdæmis þar sem þú býrð.  Án tillits til fyrrgreinds er Samsung heimilt að krefjast bráðabirgðaaðgerða (eða sambærilega gerð lagalegra úrbóta) í hvaða lögsögu sem er. 

15.  Samningurinn í heild sinni
Þessi samningur er endanlegur samningur á milli þín og Samsung fyrir hugbúnaðinn og hann kemur í stað allra fyrri eða samtíða munnlegra eða skriflegra samskipta, tillagna og kynningar á hugbúnaðinum eða öðru efni sem fellur undir þennan samning. Ef eitthvert ákvæði í þessum samningi verður dæmt ógilt, óframkvæmanlegt eða ólöglegt halda önnur ákvæði gildi sínu.
