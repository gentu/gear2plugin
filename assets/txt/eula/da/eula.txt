Slutbrugerlicensaftale

Læs omhyggeligt denne Slutbrugerlicensaftale ("Aftalen"), inden du bruger Samsung-fremstillede eller markedsførte bærbare enheder, der er kompatible med Samsungs mobile enheder som f.eks. Gear og Gear Fit-serien (samlet kaldet "Bærbar Enhed"), og Samsungs bærbare enhedshåndteringsprogrammer, der er kompatible med Samsungs mobile enheder (samlet kaldet "Manager"), da den indeholder vigtige informationer. 
Denne Aftale er en juridisk bindende aftale mellem dig (enten en enkeltperson eller en enkelt enhed) og Samsung Electronics Co., Ltd ("Samsung") om software, der ejes af Samsung og dets tilknyttede selskaber og tredjeparts leverandører og licensgivere, som følger med denne aftale, der omfatter software og tilhørende medier, trykte materialer, "online" eller elektronisk dokumentation i forbindelse med din brug af den bærbare enhed og/eller Manager (samlet kaldet "Software"). 

Manager er et softwareprogram, der forbinder din mobilenhed ("Enhed") til en bærbar enhed, og lader dig styre, kontrollere eller opdatere softwaren på den bærbare enhed gennem Enheden. Den Bærbare Enhed kræver brug af forudindlæst software til sin normale drift.  Ved at bruge den Bærbare Enhed, Manager eller den forudindlæste software, accepterer du vilkårene i denne aftale.  Hvis du ikke kan acceptere disse vilkår, skal du ikke bruge den Bærbare Enhed, Manager eller den forudindlæste software. 
1. Tildeling af licens
I henhold til vilkårene og betingelserne i denne aftale, tildeles du en begrænset ikke-eksklusiv, genkaldelig licens til at installere, bruge, få adgang til, vise og køre én kopi af Manager på en enkelt bærbar enhed. Du må ikke gøre Manager tilgængelig over et netværk, hvor den kunne bruges af flere Bærbare Enheder på samme tid.
Visse dele af softwaren kan være genstand for open source-licenser.  Open source-licensen kan tilsidesætte nogle af vilkårene i denne aftale.

2. Forbehold af rettigheder og ejerskab
Samsung forbeholder sig alle rettigheder, der ikke udtrykkeligt er tildelt dig i denne aftale. Softwaren er beskyttet af ophavsret og andre love og traktater om immaterialret. Samsung ejer titlen, ophavsretten og andre immaterielle rettigheder til Softwaren. Softwaren er givet i licens og ikke solgt.

3. Begrænsninger i licens
Du må ikke foretage reverse engineering, dekompilere, adskille eller på anden måde forsøge at finde kildekoden eller algoritmer i Softwaren eller ændre eller deaktivere funktioner i Softwaren, eller skabe afledte værker baseret på Softwaren. Du må ikke udleje, lease, udlåne, underlicensere eller levere kommercielle hosting-tjenester med Softwaren.

4. Tjenester og opdateringer
Den Bærbare Enhed og Manager indeholder, eller kan være kompatible med, visse softwareprogrammer, der passer til Manager ("Fit-software"). Fit-softwaren er udelukkende beregnet til fritidsbrug. Den Bærbare Enhed og Fit-softwaren er ikke beregnet til brug ved diagnosticering af sygdomme eller andre helbredstilstande, eller til helbredelse, lindring, behandling eller forebyggelse af sygdomme eller andre medicinske formål. Visse data fra Fit-softwaren er kun til orientering og er ikke beregnet til at erstatte forholdet mellem dig og din læge eller andre behandlingsydere. Du må ikke undlade at søge professionel medicinsk rådgivning eller udskyde at søge det på grund af noget, du har lært gennem Fit-softwaren.
Tredjeparts tjenester kan også være tilgængelige for dig. Samsung fraskriver sig enhver garanti eller repræsentation til tredjeparts tjenesters indhold, nøjagtighed, fuldstændighed, effektivitet, overholdelse af gældende love eller regulativer.
Du kan opdatere Softwaren på den bærbare enhed ved hjælp af Manager. Samsung kan give dig softwareopdateringer eller gøre disse tilgængelige til den Bærbare Enhed ("Opdatering"), herunder uden begrænsning fejlrettelser, opgraderinger, opdateringer og forbedringer af enhver software, der tidligere var installeret i din bærbare enhed. For at bruge den version, der leveres gennem en sådan opdatering, skal du først have licens til softwaren, der opdateres. Den opdaterede version kan tilføje nye funktioner og, i enkelte tilfælde, slette eksisterende funktioner. Mens en opdatering normalt vil være tilgængelig, bliver opdateringer under visse begrænsede omstændigheder, kun tilbudt dig via din netværksudbyder, og disse opdateringer vil være styret af dit aftaleforhold med netværksudbyderen.

5. Samtykke til anvendelse af oplysninger
Du anerkender og accepterer, at Samsung og/eller associerede selskaber må indsamle og anvende tekniske oplysninger, f.eks. serienummer, modelnavn, kundekode, adgangsoptagelse, din enheds aktuelle softwareversion, MCC (mobil landekode), MNC (mobil netværkskode) og TWID (entydigt identifikationsnummer for hukommelsesprodukt i den bærbare enhed). Samsung og dets tilknyttede selskaber kan bruge disse oplysninger til at forbedre eller opgradere supporttjenester til den Bærbare Enhed og Manager og videregiver ikke disse oplysninger til tredjemand i en form, der identificerer dig personligt. Dine oplysninger vil til enhver tid blive behandlet i overensstemmelse med Samsungs fortrolighedspolitik, som kan ses på: http://account.samsung.com/membership/pp.

6. Adgang til data 
Nogle funktioner i softwaren kan kræve, at din mobilenhed har adgang til internettet og kan være underlagt restriktioner fra din netværks- eller internetudbyder. Softwaren kan få adgang via dit mobilnetværk, hvilket kan medføre yderligere gebyrer, afhængigt af dit abonnement.  Derudover kan din brug af visse funktioner i softwaren være påvirket af egnetheden og ydeevnen af din enheds hardware eller dataadgang. 

7 Overdragelse af software 
Du må ikke overdrage denne aftale eller rettigheder eller forpligtelser til softwaren givet heri til tredjemand, medmindre det er i forbindelse med salg af den Bærbare Enhed sammen med softwaren. I sådanne tilfælde skal overdragelsen omfatte alle dele af Softwaren (herunder alle komponenter, medier og trykte materialer, eventuelle opgraderinger, denne aftale), og du må ikke beholde kopier af Softwaren. Overdragelsen må ikke være en indirekte overførsel, såsom en konsignation. Forud for overdragelsen skal slutbrugeren, der modtager Softwaren, acceptere alle betingelser i aftalen.

8. Eksportrestriktioner  
Du anerkender, at Manager eller Softwaren er underlagt eksportrestriktioner i forskellige lande. Du accepterer at overholde alle gældende internationale og nationale love, der gælder for Manager eller Softwaren, herunder alle relevante love og regulativer om eksportrestriktioner.   

9. Ophør
Denne Aftale er gældende, indtil den bringes til ophør. Dine rettigheder i henhold til denne Aftale vil automatisk blive ophævet uden varsel fra Samsung, såfremt vilkår og betingelser i nærværende Aftale ikke overholdes. Ved ophør af denne Aftale skal du ophøre med enhver brug af Manager eller Softwaren og destruere alle kopier af Manager eller Softwaren.

10. Garantifraskrivelse
MEDMINDRE ANDET ER SÆRSKILT ANFØRT I EN SKRIFTLIG, UDTRYKKELIG BEGRÆNSET GARANTI, DER FØLGER MED DEN BÆRBARE ENHED, LEVERES SOFTWAREN FRA SAMSUNG (UANSET OM DEN ER INKLUDERET I DEN BÆRBARE ENHED, OVERFØRT ELLER ANDET) "SOM DEN ER OG FOREFINDES" OG "SOM TILGÆNGELIG" UDEN GARANTIER AF NOGEN ART FRA SAMSUNG, HVERKEN DIREKTE ELLER INDIREKTE. I VIDEST MULIGT OMFANG I HENHOLD TIL GÆLDENDE LOV, FRASKRIVER SAMSUNG SIG ALLE GARANTIER, BÅDE UDTRYKKELIGE, INDIREKTE ELLER LOVMÆSSIGE, HERUNDER, MEN IKKE BEGRÆNSET TIL, INDIREKTE GARANTIER FOR SALGBARHED, TILFREDSSTILLENDE KVALITET ELLER HÅNDVÆRKSMÆSSIG UDFØRELSE, EGNETHED TIL ET BESTEMT FORMÅL, PÅLIDELIGHED ELLER TILGÆNGELIGHED, NØJAGTIGHED, VIRUSFRI, STØJSVAGHED, IKKE-KRÆNKELSE AF TREDJEMANDS RETTIGHEDER ELLER ANDRE KRÆNKELSER AF RETTIGHEDER. VISSE RETSKREDSE TILLADER IKKE UDELUKKELSER ELLER BEGRÆNSNINGER I INDIREKTE GARANTIER, SÅ OVENNÆVNTE UDELUKKELSER ELLER BEGRÆNSNINGER GÆLDER MULIGVIS IKKE FOR DIG. INGEN RÅDGIVNING ELLER INFORMATION, HVAD ENTEN MUNDTLIGT ELLER SKRIFTLIGT, SOM DU HAR FÅET FRA SAMSUNG ELLER DETS ASSOCIEREDE SELSKABER, ANSES FOR AT ÆNDRE DENNE ANSVARSFRASKRIVELSE FRA SAMSUNG OM GARANTI MED HENSYN TIL SOFTWAREN, ELLER FOR AT UDGØRE EN GARANTI AF NOGEN ART FRA SAMSUNG. 

11. Samsungs programmer og tjenester
Visse programmer og/eller tjenester kan være forudinstalleret på eller kan downloades til din bærbare enhed. Sådanne programmer og/eller tjenester kan kræve et Samsung Service-medlemskab ("Samsung-konto"). Dine forpligtelser og rettigheder under en Samsung-konto er angivet i separate vilkår og betingelser samt fortrolighedspolitikken for Samsung-konto. Programmer og/eller tjenester, som ikke kræver en Samsung-konto, kan kræve, at du samtykker på deres egne vilkår og betingelser samt fortrolighedspolitikker. Hermed forstår og accepterer du, at de relevante vilkår og betingelser samt fortrolighedspolitikker gælder for de enkelte programmer og tjenester.

12. Begrænsning af ansvar
SAMSUNG KAN IKKE GØRES ANSVARLIG FOR NOGEN SKADER AF ENHVER ART SOM FØLGE AF, ELLER I FORBINDELSE MED, BRUG AF ELLER MANGLENDE EVNE TIL AT BRUGE SOFTWAREN, DENS INDHOLD ELLER FUNKTIONALITET, HERUNDER, MEN IKKE BEGRÆNSET TIL, SKADER FORÅRSAGET AF ELLER I FORBINDELSE MED FEJL, UDELADELSER, AFBRYDELSER, MANGLER, FORSINKELSE I DRIFT ELLER TRANSMISSION, COMPUTERVIRUS, MANGLENDE FORBINDELSE, NETVÆRKSGEBYRER OG ALLE ANDRE DIREKTE, INDIREKTE, SÆRLIGE, TILFÆLDIGE, FØLGEMÆSSIGE ELLER ERSTATNINGSMÆSSIGE SKADER, SELV OM SAMSUNG ER OPMÆRKSOM PÅ MULIGHEDEN FOR SÅDANNE SKADER. VISSE RETSKREDSE TILLADER IKKE UDELUKKELSE ELLER BEGRÆNSNING AF FØLGEMÆSSIGE ELLER ERSTATNINGSMÆSSIGE SKADER, SÅ OVENNÆVNTE UDELUKKELSER ELLER BEGRÆNSNINGER GÆLDER MULIGVIS IKKE FOR DIG. UANSET OVENSTÅENDE VIL SAMSUNGS SAMLEDE ANSVAR FOR DIG FOR TAB, SKADER, SØGSMÅL, HERUNDER, MEN IKKE BEGRÆNSET TIL DEM BASERET PÅ KONTRAKT, TORT ELLER ANDET, SOM FØLGE AF DIN BRUG AF SOFTWAREN ELLER ANDRE BESTEMMELSER I DENNE AFTALE, IKKE OVERSTIGE DET BELØB KØBER SPECIFIKT BETALTE FOR DENNE SOFTWARE. OVENSTÅENDE BEGRÆNSNINGER, UNDTAGELSER OG ANSVARSFRASKRIVELSER (INKLUSIVE AFSNIT 10 OG 11) FINDER ANVENDELSE I DET OMFANG DET TILLADES AF GÆLDENDE LOV, SELV OM ENHVER LØSNING IKKE OPFYLDER SIT VÆSENTLIGE FORMÅL.

13. Gældende love
Denne Aftale er underlagt lovgivningen i den retskreds, hvor du er bosiddende, uden hensyntagen til modstridende lovbestemmelser. Denne Aftale er ikke omfattet af FN's konvention om aftaler om internationale køb, som udtrykkeligt er undtaget. 

14. Bilæggelse af tvister 
Hvis en tvist, strid eller uenighed, der måtte opstå som følge af denne aftale eller brugen af softwaren, ikke finder en mindelig løsning, skal den være genstand for den ikke-eksklusive domstolskompetence i den retskreds, hvor du er bosiddende.  Uanset ovenstående kan Samsung ansøge om at nedlægge forbud (eller tilsvarende typer uopsættelige retsmidler) i enhver retskreds. 

15.  Aftalens helhed
Denne Aftale udgør den samlede aftale mellem dig og Samsung om Softwaren og erstatter alle tidligere eller samtidige mundtlige eller skriftlige meddelelser, forslag og bemærkninger i forhold til Softwaren eller til nogen anden genstand omfattet af denne Aftale. Såfremt bestemmelser i denne Aftale erklæres ugyldige, uden retskraft eller ulovlige, vil de øvrige bestemmelser fortsat forblive fuldt gyldige.
