Лицензионно споразумение с краен потребител

Прочетете внимателно това Лицензионно споразумение с крайния потребител („Споразумението“), преди да използвате произведени от или носещи марката на Samsung устройства за носене, като Gear и серията Gear Fit (събирателно „Устройство за носене“), и управляващи приложения за устройства за носене, съвместими с мобилни устройства Samsung (събирателно „Manager“), тъй като то съдържа важна информация. 
Настоящето споразумение представлява правен договор между вас (физическо или юридическо лице) и Samsung Electronics Co., Ltd. (“Samsung”) за софтуер, собственост на Samsung и неговите дъщерни дружества, негови доставчици от трети страни и лицензодатели, които придружават това Споразумение, което включва софтуер и свързаните с него носители, печатни материали, “онлайн” или електронни документи във връзка с вашето използване на Устройството за носене и/или Мениджъра (наричани общо “Софтуер”). 

Мениджърът е софтуерна програма за свързване на вашето мобилно устройство ("Устройството") към Устройството за носене и ви позволява да управлявате, контролирате или актуализирате софтуера на Устройството за носене чрез Устройството. Устройството за носене изисква използването на предварително зареден софтуер в нормална експлоатация.  При използването на Устройството за носене, Мениджъра или неговия предварително зареден софтуер, вие приемате условията на това Споразумение.  Ако не приемате тези условия, не използвайте Устройството за носене, Мениджъра или неговия предварително зареден софтуер. 
1. Предоставяне на лиценз
Съгласно общите условия на това Споразумение вие получавате ограничен, неизключителен, отменяем лиценз за инсталиране, използване, достъп, показване и стартиране на едно копие от Мениджъра на едно Устройство за носене. Вие не можете да предоставите достъп на Мениджъра по мрежа, където може да се използва от много Устройства за носене едновременно.
Определени елементи от Софтуера може да са обект на лицензи с отворен код.  Разпоредбите на лиценза с отворен код може да отменят някои от условията на настоящето Споразумение.

2. Запазване на права и собственост
Samsung си запазва всички права, които не са изрично предоставени на вас в това Споразумение. Софтуерът е защитен от авторското право и други закони, и спогодби за интелектуална собственост. Samsung притежава правата върху названието, авторското право и другата интелектуална собственост в Софтуера. Софтуерът се лицензира, не се продава.

3. Ограничаване на лиценза
Вие нямате право на обратно инженерство, декомпилиране или по друг начин да се опитвате да откриете изходния код или алгоритмите на Софтуера, или да модифицирате и деактивирате някои функции на Софтуера, както и да създавате производни произведения, базирани на Софтуера. Вие нямате право да наемате, отдавате под наем, заемате, преотстъпвате или да предоставяте търговски хостинг услуги със Софтуера.

4. Услуги и актуализации
Устройството за носене и Мениджърът съдържат или могат да са съвместими с определен софтуер за управление на здравето (“Софтуер за здраве”). Софтуерът за здраве е предназначен само за любителска употреба. Устройството за носене и Софтуерът за здраве не са предназначени за използване при диагностициране на заболяване или други състояния, или за излекуване, смекчаване, лечение, или профилактика на заболяване, или други медицински цели. Определени данни, получени от Софтуера за здраве са само за информационни цели и не са предназначени да заменят връзката между вас и вашия лекар, или друг медицински специалист. Никога не пренебрегвайте професионалния медицински съвет, нито забавяйте неговото търсене поради нещо, което сте научили чрез Софтуера за здраве.
Услугите на трети страни също могат да бъдат достъпни за вас. Samsung не поема никакви гаранции или представителство на услуги към трети страни относно съдържание, точност, пълнота, ефективност, съответствие на приложими закони и разпоредби.
Вие можете да актуализирате Софтуера на Устройството за носене с помощта на Мениджъра. Samsung може да ви предостави или да ви осигури актуализации на Софтуера на Устройството за носене (“Актуализация”), включително без ограничение на корекции на грешки, надграждане на услуги, надграждане и подобрения на всеки софтуер, предварително инсталиран на вашето Устройство за носене. За да използвате версията, предоставена чрез такава Актуализация, вие трябва първо да имате лиценз за софтуера, който подлежи на Актуализация. Актуализираната версия може да добави нови функции и в някои ограничени случаи може да изтрие съществуващи функции. Въпреки че Актуализацията ще бъде широко достъпна, в някои ограничени обстоятелства Актуализациите ще бъдат предложени само от вашия мрежови доставчик и такива Актуализации ще се уреждат от вашите договорни отношения с мрежовия ви доставчик.

5. Съгласие за използване на данни
Вие приемате и се съгласявате, че Samsung и/или неговите дружества могат да събират и използват техническа информация като сериен номер, име на модел, потребителски код, записване на достъп, текущата софтуерна версия на вашето устройство, MCC (мобилен код на страната), MNC (мобилен код на мрежата) и TWID (уникален идентификационен номер на продукта за памет, включен в Устройството за носене). Samsung и неговите филиали могат да използват тази информация, за да подобрят или надградят поддържащи услуги на Устройството за носене и Мениджъра, и няма да я разкриват на трети страни във форма, която лично да ви идентифицира. Във всеки един момент вашата информация ще се третира в съответствие с Политиката за конфиденциалност на Samsung, която може да видите на: http://account.samsung.com/membership/pp.

6. Достъп до данни 
Някои функции на софтуера може да изискват от вашето мобилно устройство да има достъп до интернет и може да са обект на ограничения, наложени от вашия доставчик на мрежа или интернет. Софтуерът може да получи достъп през вашата мобилна мрежа, което може да доведе до допълнителни такси в зависимост от вашата схема за плащане.  Освен това вашето задоволство от някои функции на Софтуера може да бъде засегнато от пригодността и производителността на хардуера на вашето устройство или достъпа до данни. 

7 Прехвърляне на софтуер 
Вие нямате право да прехвърляте това Споразумение, правата или задълженията към Софтуера, предоставени с настоящия документ към трети страни, освен ако не е във връзка с продажбата на Устройството за носене, придружено със Софтуера. В такъв случай прехвърлянето трябва да включва целия Софтуер (включително всички съставни части, носителя и печатните материали, всички надграждания, настоящето Споразумение) и не можете да запазите копия от Софтуера. Прехвърлянето не може да бъде непряко прехвърляне, като например консигнация. Преди прехвърлянето крайният потребител, който получава Софтуера, трябва да се съгласи с всички условия на Споразумението.

8. Ограничения при експортиране  
Вие се съгласявате, че Мениджърът или Софтуерът са обект на ограничения при прехвърляне на различни страни. Вие се съгласявате да спазвате всички приложими международни и национални закони, които се прилагат за Мениджъра или Софтуера, включително всички приложими закони и разпоредби за ограничения при експортиране.   

9. Прекратяване
Настоящето Споразумение е в сила, докато не бъде прекратено. Вашите права по силата на това Споразумение ще бъдат автоматично прекратени без предизвестие от страна на Samsung, ако не спазвате правилата и условията в това Споразумение. При прекратяване на настоящето Споразумение вие трябва да преустановите всяка употреба на Мениджъра или Софтуера и да унищожите всички копия от Мениджъра или Софтуера.

10. Изключване на отговорност
ОСВЕН АКО НЕ Е ПОСОЧЕНО ОТДЕЛНО В ПИСМЕНА, ИЗРИЧНА, ОГРАНИЧЕНА ГАРАНЦИЯ, ПРИДРУЖАВАЩА ВАШЕТО УСТРОЙСТВО ЗА НОСЕНЕ, ПРЕДОСТАВЕНИЯТ ОТ SAMSUNG СОФТУЕР (НЕЗАВИСИМО ДАЛИ Е ВКЛЮЧЕН С УСТРОЙСТВОТО ЗА НОСЕНЕ, ИЗТЕГЛЕН ИЛИ ПОЛУЧЕН ПО ДРУГ НАЧИН) СЕ ПРЕДОСТАВЯ “КАКТО СИ Е” И НА БАЗАТА “КАКТО СЕ ПРЕДЛАГА”, БЕЗ ГАРАНЦИИ ОТ КАКЪВТО И ДА Е ВИД ОТ СТРАНА НА SAMSUNG, ИЗРИЧНИ ИЛИ ПОДРАЗБИРАЩИ СЕ. ВЪВ ВЪЗМОЖНО НАЙ-ПЪЛНА СТЕПЕН, СЪОБРАЗНО ПРИЛОЖИМИЯ ЗАКОН, SAMSUNG СЕ ОТКАЗВА ОТ ВСЯКАКВИ ГАРАНЦИИ - ИЗРИЧНИ, ПОДРАЗБИРАЩИ СЕ ИЛИ ЗАКОНОВИ, ВКЛЮЧИТЕЛНО, НО НЕ САМО, КОСВЕНИ ГАРАНЦИИ ЗА ТЪРГОВИЯ, ЗАДОВОЛИТЕЛНО КАЧЕСТВО ИЛИ РАЗУМНИ УСИЛИЯ, ПРИГОДНОСТ ЗА ОПРЕДЕЛЕНА ЦЕЛ, НАДЕЖДНОСТ ИЛИ НАЛИЧИЕ, ТОЧНОСТ, ЛИПСА НА ВИРУСИ, СПОКОЙНО ПОЛЗВАНЕ, ЛИПСА НА НАРУШЕНИЕ НА ПРАВАТА НА ТРЕТИ СТРАНИ ИЛИ ДРУГИ НАРУШЕНИЯ НА ПРАВА. НЯКОИ ЮРИСДИКЦИИ НЕ ПОЗВОЛЯВАТ ИЗКЛЮЧВАНЕ ИЛИ ОГРАНИЧЕНИЕ НА КОСВЕНИ ГАРАНЦИИ, ТАКА ЧЕ ГОРНИТЕ ИЗКЛЮЧВАНИЯ И ОГРАНИЧЕНИЯ МОГАТ ДА НЕ СЕ ОТНАСЯТ ЗА ВАС. НИКАКЪВ СЪВЕТ ИЛИ ИНФОРМАЦИЯ, НЕЗАВИСИМО УСТНИ ИЛИ ПИСМЕНИ, ПОЛУЧЕНИ ОТ ВАС ОТ СТРАНА НА SAMSUNG ИЛИ НЕГОВИ ФИЛИАЛИ, НЕ МОГАТ ДА ПРОМЕНЯТ ТОВА ИЗКЛЮЧВАНЕ НА ОТГОВОРНОСТ ОТ SAMSUNG НА ГАРАНЦИЯТА ПО ОТНОШЕНИЕ НА СОФТУЕРА ИЛИ ДА СЪЗДАДАТ КАКВАТО И ДА БИЛА ГАРАНЦИЯ ОТ СТРАНА НА SAMSUNG. 

11. Приложения и услуги от Samsung
Определени приложения и/или услуги е възможно да бъдат предварително заредени на или да могат да се изтеглят към устройството ви за носене. За тези приложения и/или услуги е възможно да се изисква членство за услуги от Samsung ("Samsung акаунт”). Правата и задълженията ви във връзка със Samsung акаунта са изложени в отделни общи условия, както и в политиката за конфиденциалност за Samsung акаунт. Тези приложения и/или услуги, за които не е необходим Samsung акаунт, е възможно да изискват вашето съгласие с техните отделни общи условия, както и политика за конфиденциалност. С настоящото вие разбирате и се съгласявате, че съответните общи условия и политики за конфиденциалност се прилагат за всяко съответно приложение и услуга.

12. Ограничение на отговорността
SAMSUNG НЯМА ДА НОСИ ОТГОВОРНОСТ ЗА КАКВИТО И ДА Е ВРЕДИ, ПРОИЗТИЧАЩИ ОТ ИЛИ СВЪРЗАНИ С ИЗПОЛЗВАНЕТО ИЛИ НЕВЪЗМОЖНОСТТА ЗА ИЗПОЛЗВАНЕ НА СОФТУЕРА, НЕГОВОТО СЪДЪРЖАНИЕ ИЛИ ФУНКЦИОНАЛНОСТ, ВКЛЮЧИТЕЛНО, НО НЕ САМО, ВРЕДИ, ПРИЧИНЕНИ ОТ ИЛИ СВЪРЗАНИ С ГРЕШКИ, ПРОПУСКИ, ПРЕКЪСВАНИЯ, ДЕФЕКТИ, ЗАБАВЯНЕ НА ОПЕРАЦИЯ ИЛИ ПРЕХВЪРЛЯНЕ, КОМПЮТЪРНИ ВИРУСИ, ГРЕШКА ПРИ СВЪРЗВАНЕ, ТАКСИ ЗА МРЕЖА, И ВСИЧКИ ДРУГИ ПРЕКИ, КОСВЕНИ, СПЕЦИАЛНИ, СЛУЧАЙНИ, ПРИМЕРНИ ИЛИ ПОСЛЕДВАЩИ ВРЕДИ, ДОРИ АКО SAMSUNG Е НАЯСНО ЗА ВЪЗМОЖНОСТТА ОТ ТАКИВА ЩЕТИ. НЯКОИ ЮРИСДИКЦИИ НЕ ПОЗВОЛЯВАТ ИЗКЛЮЧВАНЕ ИЛИ ОГРАНИЧЕНИЕ НА СЛУЧАЙНИ ИЛИ ПОСЛЕДВАЩИ ВРЕДИ, ТАКА ЧЕ ГОРНИТЕ ИЗКЛЮЧВАНИЯ И ОГРАНИЧЕНИЯ МОГАТ ДА НЕ СЕ ОТНАСЯТ ЗА ВАС. НЕЗАВИСИМО ОТ ГОРЕСПОМЕНАТОТО, ПЪЛНАТА ОТГОВОРНОСТ НА SAMSUNG КЪМ ВАС ЗА ВСИЧКИ ЗАГУБИ, ПОВРЕДИ, ПРИЧИНИ ЗА ДЕЙСТВИЕ, ВКЛЮЧИТЕЛНО, НО НЕ САМО НА ТЕЗИ, БАЗИРАНИ НА ДОГОВОР, ЗАКОНОНАРУШЕНИЕ ИЛИ ДРУГИ, ПРОИЗТИЧАЩИ ОТ ВАШЕТО ИЗПОЛЗВАНЕ НА СОФТУЕРА, ИЛИ ДРУГА РАЗПОРЕДБА ОТ ТОВА СПОРАЗУМЕНИЕ, НЕ ТРЯБВА ДА ПРЕВИШАВАТ СУМАТА, КОЯТО КУПУВАЧЪТ Е ПЛАТИЛ СПЕЦИАЛНО ЗА ТОЗИ СОФТУЕР. ГОРЕПОСОЧЕНИТЕ ОГРАНИЧЕНИЯ, ИЗКЛЮЧЕНИЯ И ОТКАЗИ ОТ ГАРАНЦИИ (ВКЛЮЧИТЕЛНО РАЗДЕЛИ 10 И 11) СЕ ПРИЛАГАТ В МАКСИМАЛНАТА СТЕПЕН, ПОЗВОЛЕНА ОТ ЗАКОНА, ДОРИ АКО НЯКОИ ПРАВА НЕ ИЗПЪЛНЯВАТ ОСНОВНАТА СИ ЦЕЛ.

13. Приложим закон
Настоящето Споразумение се тълкува от законите на юрисдикцията, в която сте жител, без оглед на конфликта на законовите разпоредби. Това Споразумение не трябва да се урежда от Конвенцията на ООН относно договори за международна продажба на стоки, прилагането на която изрично се изключва. 

14. Разрешаване на спорове 
Ако даден спор, противоречие или различие, произтичащи по някакъв начин от настоящето Споразумение или от използването на Софтуера, не могат да се уредят приятелски, те подлежат на неизключителната юрисдикция на съдилищата, на юрисдикцията на която сте жител.  Независимо от изложеното по-горе, Samsung може да предяви съдебен иск (или друг еквивалентен вид на спешна правна помощ) във всяка една юрисдикция. 

15.  Цялостно споразумение
Настоящето Споразумение е цялостното споразумение между вас и Samsung по отношение на Софтуера и отменя всички предишни или съвременни устни или писмени комуникации, предложения или изявления по отношение на Софтуера или всеки друг предмет в рамките на настоящето Споразумение. Ако някоя разпоредба от това Споразумение бъде обявена за недействителна, невалидна или незаконна, другите разпоредби ще останат в пълна сила и действие.
