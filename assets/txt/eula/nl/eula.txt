Licentieovereenkomst voor eindgebruikers

Deze Licentieovereenkomst voor Eindgebruikers (de "Overeenkomst") bevat belangrijke informatie. Lees hem daarom aandachtig door voordat u door Samsung gefabriceerde of onder het merk Samsung uitgebrachte draagbare apparaten gebruikt die compatibel zijn met mobiele Samsung-apparaten zoals de Gear- en Gear Fit-serie (gezamenlijk "Draagbaar apparaat"), en beheersapplicatie voor draagbare Samsung-apparaten die compatibel zijn met mobiele Samsung apparaten (gezamenlijk "Manager"). 
Dit is een wettelijke overeenkomst tussen u (een individu of een entiteit) en Samsung Electronics Co. Ltd ('Samsung') voor software die eigendom is van Samsung en aan haar gelieerde bedrijven en eventuele externe leveranciers en licentiehouders, die deel uitmaakt van deze Overeenkomst, die bestaat uit software en bijbehorende media, afgedrukte materialen, 'online' of elektronische documentatie in verband met uw gebruik van het Draagbare apparaat en/of de Manager (gezamenlijk aangeduid als 'Software'). 

De Manager is een softwareprogramma voor het aansluiten van uw mobiele apparaat (het 'Apparaat') op een Draagbaar apparaat waarmee u de software van het Draagbare apparaat kunt beheren, controleren of bijwerken via het Apparaat. Voor de normale werking van het Draagbare apparaat is het gebruik van vooraf geïnstalleerde software vereist.  Door gebruik te maken van het Draagbare apparaat, de Manager of de vooraf geïnstalleerde software, stemt u in met de voorwaarden van deze Overeenkomst.  Indien u niet instemt met deze voorwaarden, mag u niet gebruikmaken van het Draagbare apparaat, de Manager of de vooraf geïnstalleerde software. 
1. Licentieverlening
Onder de voorwaarden en bepalingen van deze Overeenkomst, wordt aan u een beperkte, niet-exclusieve, herroepbare licentie verleend voor het installeren, gebruiken, openen, weergeven en kopiëren (één kopie) van de Manager op één Draagbaar apparaat. U mag de Manager niet beschikbaar stellen via een netwerk waar deze kan worden gebruikt door meerdere Draagbare apparaten tegelijk.
Op bepaalde onderdelen van de Software zijn mogelijk open source-licenties van toepassing.  De bepalingen in de open source-licenties kunnen prevaleren boven de bepalingen van deze Overeenkomst.

2. Voorbehoud van rechten en eigendom
Samsung behoudt zich alle rechten voor die niet uitdrukkelijk aan u zijn verleend in deze Overeenkomst. De Software wordt beschermd door het auteursrecht en andere wetten en verdragen inzake intellectuele eigendom. Samsung is eigenaar van de naam, auteursrechten en andere intellectuele eigendomsrechten op de Software. De Software wordt in licentie gegeven, niet verkocht.

3. Beperking van licentie
U mag de Software niet onderwerpen aan reverse-engineering, decompileren, disassembleren of anderszins trachten de broncode of algoritmen van de Software te achterhalen of te wijzigen, enige functies van de Software uit te schakelen of afgeleide werken te maken op basis van de Software. U mag de Software niet verhuren, leasen, uitlenen of in sublicentie geven, of commerciële hostingservices aanbieden met de Software.

4. Diensten en updates
Het Draagbare apparaat en de Manager bevatten, of zijn mogelijk compatibel met bepaalde Software voor fitmanagement ('Fit-software' ). De Fit-software is uitsluitend bedoeld voor recreatief gebruik. Het Draagbare apparaat en de Software zijn niet bedoeld voor gebruik bij de diagnose van ziekten of andere aandoeningen, of bij het genezen, lenigen, behandelen of voorkomen van ziekten of voor andere medische doeleinden. Bepaalde gegevens die zijn afgeleid van de Fit-software, dienen uitsluitend informatiedoeleinden en zijn niet bedoeld als vervanging van de relatie tussen u en uw huisarts of andere medische dienstverlener. Negeer nooit professioneel medisch advies en stel het inwinnen hiervan nooit uit op basis van informatie die u hebt verkregen via de Fit-software.
Mogelijk zijn ook diensten van derden voor u beschikbaar. Samsung wijst elke garantie of verklaring met betrekking tot de inhoud, nauwkeurigheid, volledigheid, doeltreffendheid, naleving van enige toepasselijke wet- of regelgeving door de diensten van derden van de hand.
U kunt de Software van het Draagbare apparaat bijwerken met behulp van de Manager. Samsung kan Software-updates aan u leveren of ter beschikking stellen voor het Draagbare apparaat (de 'Update'), met inbegrip van maar niet beperkt tot bugfixes, service-upgrades, upgrades en verbeteringen in eventuele software die eerder op uw Draagbare apparaat was geïnstalleerd. Als u gebruik wilt maken van de versie die in het kader van een dergelijke Update is geleverd, moet u eerst een licentie verwerven voor de software die in aanmerking komt voor de Update. In de bijgewerkte versie worden mogelijk nieuwe functies toegevoegd en in een aantal beperkte gevallen mogelijk bestaande functies verwijderd. Hoewel de Update algemeen beschikbaar wordt gesteld, worden in een aantal beperkte gevallen de Updates alleen aangeboden door uw netwerkprovider, en dergelijke Updates vallen onder uw contractuele relatie met uw netwerkprovider.

5. Toestemming voor het gebruik van gegevens
U erkent en gaat ermee akkoord dat Samsung en/of aan haar gelieerde ondernemingen technische gegevens kunnen verzamelen en gebruiken zoals serienummer, modelnaam, klantcode, toegangsopname, huidige SW-versie van uw apparaat, MCC (mobiele landencode), MNC (mobiele netwerkcode) en TWID (uniek identificatienummer van het geheugenproduct dat is opgenomen in het Draagbare apparaat). Samsung en aan haar gelieerde ondernemingen gebruiken deze informatie mogelijk om ondersteunende diensten voor het Draagbare apparaat en de Manager te verbeteren of te upgraden en zullen deze informatie niet aan derden openbaar maken in een vorm waarbij u persoonlijk kunt worden geïdentificeerd. Uw informatie wordt te allen tijde behandeld in overeenstemming met het privacybeleid van Samsung, dat kan worden bekeken op: http://account.samsung.com/membership/pp.

6. Gegevenstoegang 
Voor sommige functies van de Software moet uw mobiele apparaat mogelijk toegang verkrijgen tot het internet, en deze functies zijn mogelijk onderworpen aan beperkingen die worden opgelegd door uw netwerk- of internetprovider. De Software kan toegang verkrijgen via het mobiele netwerk, hetgeen kan leiden tot extra kosten, afhankelijk van uw abonnement.  Bovendien wordt uw gebruik van sommige functies van de Software mogelijk beïnvloed door de geschiktheid en prestaties van de hardware van uw apparaat of gegevenstoegang. 

7 Overdracht van Software 
U mag deze Overeenkomst of de rechten of verplichtingen met betrekking tot de Software die hierin aan derden worden toegekend niet overdragen, tenzij dit gebeurt in verband met de verkoop van het Draagbare apparaat samen met de Software. In een dergelijk geval moet de overdracht alle Software (inclusief alle onderdelen, de media en gedrukte materialen, eventuele upgrades en deze Overeenkomst) omvatten en mag u geen kopieën van de Software behouden. De overdracht mag geen indirecte overdracht vormen, zoals een consignatie. Voorafgaand aan de overdracht, moet de eindgebruiker die de Software ontvangt akkoord gaan met alle voorwaarden van de Overeenkomst.

8. Uitvoerbeperking  
U erkent dat de Manager of de Software onderhevig is aan de uitvoerbeperkingen van verschillende landen. U stemt ermee in zich te houden aan alle toepasselijke internationale en nationale wetten betreffende de Manager of de Software, met inbegrip van alle toepasselijke wetten en voorschriften met betrekking tot uitvoerbeperking.   

9. Beëindiging
Deze Overeenkomst blijft van kracht totdat deze wordt beëindigd. Uw rechten onder deze Overeenkomst worden automatisch beëindigd zonder voorafgaande kennisgeving door Samsung als u de voorwaarden van deze Overeenkomst niet naleeft. Na beëindiging van deze Overeenkomst mag u niet langer gebruikmaken van de Manager of de Software en moet u alle exemplaren van de Manager of de Software vernietigen.

10. Afwijzing van garanties
TENZIJ APART VERMELD IN EEN SCHRIFTELIJKE, UITDRUKKELIJK BEPERKTE GARANTIE BIJ UW DRAAGBARE APPARAAT, WORDT DE SOFTWARE DIE DOOR SAMSUNG WORDT GELEVERD (HETZIJ OPGENOMEN IN HET DRAAGBARE APPARAAT, GEDOWNLOAD OF OP ANDERE WIJZE VERKREGEN) AANGEBODEN IN DE HUIDIGE STAAT ('AS IS') EN IN DE BESCHIKBARE VORM ('AS AVAILABLE'), ZONDER GARANTIES VAN WELKE AARD DAN OOK VAN SAMSUNG, EXPLICIET DAN WEL IMPLICIET. VOOR ZOVER MOGELIJK OP GROND VAN TOEPASSELIJK RECHT, WIJST SAMSUNG ALLE GARANTIES, UITDRUKKELIJK, IMPLICIET OF WETTELIJK, MET INBEGRIP VAN, MAAR NIET BEPERKT TOT, IMPLICIETE GARANTIES VAN VERKOOPBAARHEID, TOEREIKENDE KWALITEIT OF VAKKUNDIGE INSPANNING, GESCHIKTHEID VOOR EEN BEPAALD DOEL, BETROUWBAARHEID OF BESCHIKBAARHEID, NAUWKEURIGHEID, ONTBREKEN VAN VIRUSSEN, RUSTIG GENOT, NIET-SCHENDING VAN DE RECHTEN VAN DERDEN OF ANDERE SCHENDINGEN VAN RECHTEN. IN SOMMIGE RECHTSGEBIEDEN IS UITSLUITING OF BEPERKING VAN IMPLICIETE GARANTIES NIET TOEGESTAAN, WAARDOOR DE BOVENGENOEMDE UITSLUITINGEN OF BEPERKINGEN MOGELIJK NIET OP U VAN TOEPASSING ZIJN. GEEN ENKEL ADVIES OF INFORMATIE, MONDELING DAN WEL SCHRIFTELIJK, WELK(E) DOOR U VAN SAMSUNG OF HAAR DOCHTERONDERNEMINGEN IS VERKREGEN, WORDT GEACHT VERANDERING TE BRENGEN IN DEZE AFWIJZING DOOR SAMSUNG VAN GARANTIES MET BETREKKING TOT DE SOFTWARE, OF EEN GARANTIE VAN WELKE AARD DAN OOK VAN SAMSUNG TE VORMEN. 

11. Applicaties en Services van Samsung
Bepaalde applicaties en/of diensten zijn mogelijk vooraf geïnstalleerd op uw draagbare apparaat. Voor dergelijke applicaties en/of diensten is mogelijk een Samsung Service-lidmaatschap ("Samsung-account") vereist. Uw rechten en plichten onder dit Samsung-account zijn vastgelegd in afzonderlijke voorwaarden, evenals het privacybeleid voor dit Samsung-account. Voor applicaties en/of diensten waarvoor geen Samsung-account vereist is, moet u mogelijk akkoord gaan met hun eigen voorwaarden en privacybeleid. Hiermee geeft u aan te begrijpen en ermee akkoord te gaan dat de relevante voorwaarden en het privacybeleid van toepassing zijn op iedere respectievelijke applicatie en dienst.

12. Beperking van aansprakelijkheid
SAMSUNG IS NIET AANSPRAKELIJK VOOR ENIGE SCHADE VAN WELKE AARD DAN OOK DIE VOORTVLOEIT UIT OF DIE BETREKKING HEEFT OP HET GEBRUIK OF DE ONMOGELIJKHEID TOT GEBRUIK VAN DE SOFTWARE, DE INHOUD OF FUNCTIONALITEIT, MET INBEGRIP VAN MAAR NIET BEPERKT TOT SCHADE ALS GEVOLG VAN OF IN VERBAND MET FOUTEN, WEGLATINGEN, ONDERBREKINGEN, DEFECTEN, VERTRAGINGEN IN DE WERKING OF VERZENDING, COMPUTERVIRUSSEN, MISLUKTE AANSLUITINGEN, NETWERKKOSTEN EN ALLE ANDERE DIRECTE, INDIRECTE, SPECIALE, INCIDENTELE, EXEMPLAIRE OF GEVOLGSCHADE, ZELFS INDIEN SAMSUNG OP DE HOOGTE IS GESTELD VAN DE MOGELIJKHEID VAN DERGELIJKE SCHADE. IN SOMMIGE RECHTSGEBIEDEN IS DE UITSLUITING OF BEPERKING VAN INCIDENTELE SCHADE OF GEVOLGSCHADE NIET TOEGESTAAN, ZODAT DE BOVENSTAANDE UITSLUITINGEN OF BEPERKINGEN MOGELIJK NIET OP U VAN TOEPASSING ZIJN. NIETTEGENSTAANDE HET VOORGAANDE, ZAL DE TOTALE AANSPRAKELIJKHEID VAN SAMSUNG JEGENS U VOOR ALLE VERLIEZEN, SCHADE, PROCESGRONDEN, MET INBEGRIP VAN MAAR NIET BEPERKT TOT DIE WELKE ZIJN GEBASEERD OP CONTRACT, ONRECHTMATIGE DAAD OF ANDERSZINS, VOORTVLOEIEND UIT UW GEBRUIK VAN DE SOFTWARE OF ENIGE ANDERE BEPALING VAN DEZE OVEREENKOMST, NIET MEER BEDRAGEN DAN HET BEDRAG DAT DE KOPER SPECIFIEK VOOR DEZE SOFTWARE HEEFT BETAALD. DE VOORGAANDE BEPERKINGEN, UITSLUITINGEN EN AFWIJZINGEN (MET INBEGRIP VAN PARAGRAFEN 10 EN 11) ZIJN VAN TOEPASSING VOOR ZOVER TOEGESTAAN DOOR HET TOEPASSELIJK RECHT, ZELFS INDIEN ENIGE VERHAALSMOGELIJKHEID NIET HET BEOOGDE DOEL HEEFT BEREIKT.

13. Toepasselijk recht
Deze Overeenkomst wordt beheerst door het recht van het land waar u woonachtig bent, ongeacht bepalingen aangaande wetsconflicten. Deze Overeenkomst valt niet onder het VN-verdrag inzake contracten voor de internationale verkoop van goederen, waarvan de toepassing uitdrukkelijk wordt uitgesloten. 

14. Geschillenbeslechting 
Indien een geschil, strijdpunt of verschil van mening voortvloeiend uit deze Overeenkomst of uw gebruik van de Software niet in der minne wordt geschikt, valt dit onder de niet-exclusieve jurisdictie van de rechtbanken van het rechtsgebied waarin u woonachtig bent.  Niettegenstaande het voorgaande, kan Samsung verzoeken voor voorlopige voorzieningen voor rechtsherstel (of een gelijkwaardig type dringende juridische hulpverlening) indienen in enig rechtsgebied. 

15.  Gehele overeenkomst
Deze Overeenkomst vormt de volledige overeenkomst tussen u en Samsung met betrekking tot de Software en vervangt alle vroegere of gelijktijdige mondelinge of schriftelijke communicatie, voorstellen en verklaringen met betrekking tot de Software of enig andere materie die wordt behandeld in deze Overeenkomst. Indien enige bepaling van deze Overeenkomst nietig, ongeldig, niet-afdwingbaar of onwettig wordt verklaard, blijven de overige bepalingen onverminderd van kracht.
