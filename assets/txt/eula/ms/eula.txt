Perjanjian Lesen Pengguna Akhir

Baca dengan teliti Perjanjian Lesen Pengguna Akhir ("Perjanjian") ini sebelum menggunakan peranti boleh pakai yang dikeluarkan atau berjenama Samsung serasi dengan peranti mudah alih Samsung seperti siri Gear dan Gear Fit (secara kolektif, “Peranti Boleh Pakai”), dan aplikasi pengurus peranti boleh pakai Samsung serasi dengan peranti mudah alih Samsung (secara kolektif, “Pengurus”) kerana perjanjian ini mengandungi maklumat penting. 
Perjanjian ini adalah perjanjian undang-undang antara anda (sama ada individu atau entiti tunggal) dengan Samsung Electronics Co, Ltd ("Samsung") untuk perisian, yang dimiliki oleh Samsung dan syarikat sekutunya dan pembekal pihak ketiga dan pemberi lesennya, yang menyertai Perjanjian ini, termasuk perisian dan media berkaitan, bahan bercetak, "dalam talian" atau dokumentasi elektronik berkaitan dengan penggunaan Peranti Boleh Pakai dan/atau Pengurus (secara kolektif "Perisian") oleh anda. 

Pengurus ialah sebuah program perisian untuk menyambung peranti mudah alih anda ("Peranti") kepada Peranti Boleh Pakai dan membolehkan anda mengurus, mengawal atau mengemas kini perisian Peranti Boleh Pakai melalui Peranti. Peranti Boleh Pakai memerlukan penggunaan perisian pramuat dalam operasi biasanya.  Penggunaan Peranti Boleh Pakai, Pengurus atau perisian pramuatnya oleh anda membawa maksud anda menerima terma Perjanjian ini.  Jika anda tidak menerima terma-terma ini, anda tidak harus gunakan Peranti Boleh Pakai, Pengurus atau perisian pramuatnya. 
1. Pemberian Lesen
Tertakluk kepada terma-terma dan syarat-syarat Perjanjian ini, anda diberikan lesen bukan eksklusif yang terhad, lesen boleh batal untuk memasang, menggunakan, mencapai, memapar dan menggunakan satu salinan Pengurus pada satu Peranti Boleh Pakai tunggal. Anda tidak boleh membolehkan Pengurus tersedia melalui rangkaian yang menyebabkannya boleh digunakan oleh pelbagai Peranti Boleh Pakai pada masa yang sama.
Sesetengah item Perisian mungkin tertakluk kepada lesen sumber terbuka.  Peruntukan lesen sumber terbuka boleh mengatasi beberapa terma Perjanjian ini.

2. Pengekalan Hak dan Pemilikan
Samsung mengekalkan semua hak yang tidak diberikan secara nyata kepada anda dalam Perjanjian ini. Perisian ini dilindungi oleh hak cipta serta undang-undang dan perjanjian-perjanjian harta intelek lain. Samsung memiliki tajuk, hak cipta dan hak-hak harta intelek lain dalam Perisian. Perisian ini telah dilesenkan, bukan dijual.

3. Sekatan Lesen
Anda tidak boleh membuat kejuruteraan berbalik, menyahsusun, menyahpasang atau sebaliknya cuba untuk mendapatkan kod sumber atau algoritma Perisian ini atau mengubahsuai, atau menyahaktifkan sebarang ciri Perisian ini, atau menghasilkan kerja terbitan berdasarkan Perisian. Anda tidak boleh menyewa, memajak, meminjamkan, mensublesenkan atau memberikan perkhidmatan pengehosan komersial dengan menggunakan Perisian ini.

4. Perkhidmatan dan Kemas Kini
Peranti Boleh Pakai dan Pengurus mengandungi, atau mungkin serasi dengan Perisian tertentu untuk pengurusan kecergasan ("Perisian Fit"). Perisian Fit bertujuan untuk kegunaan riadah sahaja. Peranti Boleh Pakai dan Perisian Fit tidak bertujuan untuk digunakan dalam diagnosis penyakit atau keadaan lain, atau dalam mengubati, mengurangkan, merawat atau mencegah penyakit atau apa-apa tujuan perubatan lain. Data tertentu yang diperoleh daripada Perisian Fit adalah untuk tujuan maklumat sahaja dan tidak bertujuan untuk menggantikan hubungan antara anda dan doktor anda atau pembekal perubatan lain. Jangan sekali-kali mengabaikan nasihat perubatan profesional atau melengahkan dalam mendapat nasihat tersebut kerana sesuatu yang anda telah belajar melalui Perisian Fit.
Perkhidmatan pihak ketiga juga mungkin tersedia untuk anda. Samsung menafikan sebarang jaminan atau perwakilan untuk apa-apa kandungan, ketepatan, kesempurnaan, keberkesanan, pematuhan mana-mana undang-undang atau peraturan yang berkenaan dengan perkhidmatan pihak ketiga.
Anda boleh mengemas kini perisian Peranti Boleh Pakai dengan menggunakan Pengurus. Samsung boleh menyediakan kepada anda atau menjadikan tersedia untuk anda kemas kini Perisian kepada Peranti Boleh Pakai ("Kemas Kini"), termasuk tanpa had membaiki pepijat, naik taraf perkhidmatan, naik taraf dan tambahan kepada apa-apa perisian yang dipasang sebelum ini dalam Peranti Boleh Pakai anda. Untuk menggunakan versi yang disediakan melalui Kemas Kini itu, anda mesti terlebih dahulu diberikan lesen untuk perisian bagi mendapatkan Kemas Kini. Versi dikemas kini boleh menambah fungsi baharu dan, dalam kes-kes tertentu, boleh memadamkan fungsi sedia ada. Walaupun Kemas Kini secara amnya akan tersedia ada, dalam keadaan tertentu, Kemas Kini hanya akan ditawarkan oleh pembawa rangkaian anda, dan Kemas Kini itu akan ditadbir oleh hubungan kontrak anda dengan pembawa rangkaian anda.

5. Persetujuan untuk Penggunaan Data
Anda mengakui dan bersetuju bahawa Samsung dan/atau sekutunya boleh mengumpul dan menggunakan maklumat teknikal seperti nombor siri, nama model, kod pelanggan, rakaman capaian, versi SW semasa peranti anda, MCC (Kod Negara Alat Mudah Alih), MNC (Kod Rangkaian Alat Mudah Alih) dan TWID (nombor pengenalan unik produk memori yang disimpan dalam Peranti Boleh Pakai). Samsung dan sekutunya boleh menggunakan maklumat ini untuk meningkatkan atau menaik taraf perkhidmatan sokongan kepada Peranti Boleh Pakai dan Pengurus dan tidak akan mendedahkan maklumat ini kepada mana-mana pihak ketiga dalam bentuk yang mengenal pasti diri anda. Pada setiap masa maklumat anda akan dikendalikan mengikut Dasar Privasi Samsung, yang boleh dilihat di: http://account.samsung.com/membership/pp.

6. Akses Data 
Beberapa ciri Perisian mungkin mengkehendaki peranti mudah alih anda untuk mempunyai akses kepada Internet dan mungkin tertakluk kepada sekatan-sekatan yang dikenakan oleh pembekal rangkaian atau Internet anda. Perisian boleh mencapai melalui rangkaian mudah alih anda, yang mungkin menyebabkan caj tambahan bergantung pada pelan pembayaran anda.  Di samping itu, kesesuaian dan prestasi peranti atau akses data peranti anda mungkin menjejaskan keseronokan anda dalam menggunakan beberapa ciri Perisian ini. 

7 Pemindahan Perisian 
Anda tidak boleh memindahkan Perjanjian ini atau hak-hak atau tanggungjawab-tanggungjawab terhadap Perisian yang diberikan di sini kepada mana-mana pihak ketiga melainkan jika pemindahan ini berkaitan dengan penjualan Peranti Boleh Pakai yang disertakan bersama Perisian. Dalam situasi ini, pemindahan itu mesti termasuk semua Perisian (termasuk semua bahagian komponen, bahan media dan bercetak, apa-apa peningkatan, Perjanjian ini) dan anda tidak boleh menyimpan apa-apa salinan Perisian. Pemindahan ini tidak boleh dilakukan sebagai pemindahan tidak langsung, seperti penyerahan. Sebelum pemindahan, pengguna akhir yang menerima Perisian mesti bersetuju dengan semua terma Perjanjian.

8. Sekatan Eksport  
Anda mengakui bahawa Pengurus atau Perisian ini adalah tertakluk kepada sekatan-sekatan eksport pelbagai negara. Anda bersetuju untuk mematuhi semua undang-undang antarabangsa dan tempatan yang berkenaan yang terpakai  Pengurus atau Perisian, termasuk semua undang-undang dan peraturan sekatan eksport yang berkenaan.   

9. Penamatan
Perjanjian ini berkuatkuasa sehingga ditamatkan. Hak anda di bawah Perjanjian ini akan tamat secara automatik tanpa notis dari Samsung jika anda gagal untuk mematuhi mana-mana terma dan syarat Perjanjian ini. Selepas penamatan Perjanjian ini, anda mesti menghentikan semua penggunaan Pengurus atau Perisian dan memusnahkan semua salinan Pengurus atau Perisian.

10. Penafian Jaminan
KECUALI DINYATAKAN DENGAN JELAS SECARA BERASINGAN DALAM JAMINAN BERTULIS TERHAD YANG DISERTAKAN DENGAN PERANTI BOLEH PAKAI ANDA, PERISIAN YANG DISEDIAKAN OLEH SAMSUNG (SAMA ADA DISERTAKAN DENGAN PERANTI BOLEH PAKAI, DIMUAT TURUN, ATAU SEBALIKNYA DIPEROLEH) DISEDIAKAN ATAS DASAR "SEBAGAIMANA ADANYA" DAN "SEBAGAIMANA TERSEDIA", TANPA APA-APA JENIS JAMINAN DARIPADA SAMSUNG, SAMA ADA YANG NYATA ATAU TERSIRAT. SETAKAT YANG MUNGKIN MENURUT UNDANG-UNDANG YANG TERPAKAI, SAMSUNG MENAFIKAN SEMUA JAMINAN YANG NYATA, TERSIRAT ATAU BERKANUN, TERMASUK, TETAPI TIDAK TERHAD KEPADA, JAMINAN TERSIRAT KEBOLEHDAGANGAN, KUALITI MEMUASKAN ATAU USAHA KEMAHIRAN KERJA, KESESUAIAN UNTUK TUJUAN TERTENTU, KEBOLEHPERCAYAAN ATAU KETERSEDIAAN, KETEPATAN, KETIADAAN VIRUS, KESERONOKAN YANG MENDAMAIKAN, TIDAK MELANGGAR HAK PIHAK KETIGA ATAU PELANGGARAN HAK YANG LAIN. BEBERAPA BIDANG KUASA TIDAK MEMBENARKAN PENGECUALIAN ATAU PENGEHADAN JAMINAN TERSIRAT, SEHINGGA PENGECUALIAN ATAU PENGEHADAN DI ATAS MUNGKIN TIDAK DIKENAKAN TERHADAP ANDA. TIADA NASIHAT ATAU MAKLUMAT, SAMA ADA SECARA LISAN ATAU BERTULIS, YANG ANDA PEROLEH DARIPADA SAMSUNG ATAU GABUNGANNYA AKAN DIANGGAP SEBAGAI MENGUBAH PENAFIAN INI OLEH SAMSUNG BERKENAAN JAMINAN MENGENAI PERISIAN, ATAU MEMBUAT APA-APA JENIS JAMINAN DARIPADA SAMSUNG. 

11. Aplikasi dan Perkhidmatan Samsung
Aplikasi dan/atau perkhidmatan tertentu mungkin dipramuat atau boleh dimuat turun pada Peranti Boleh Pakai anda. Aplikasi dan/atau perkhidmatan sedemikian mungkin memerlukan keahlian Perkhidmatan Samsung (“Samsung Account”). Tanggungjawab dan hak-hak anda di bawah Samsung Account adalah dikemukakan dalam terma dan syarat serta dasar privasi yang berasingan bagi Samsung Account. Bagi aplikasi dan/atau perkhidmatan yang tidak memerlukan Samsung Account, anda perlu memberi persetujuan atas terma-terma dan syarat-syarat serta dasar privasi mereka sendiri. Di sini anda memahami dan bersetuju bahawa terma-terma dan syarat-syarat serta dasar privasi yang berkaitan dikenakan terhadap setiap aplikasi dan perkhidmatan masing-masing.
12. Had Liabiliti
SAMSUNG TIDAK AKAN BERTANGGUNGJAWAB ATAS SEBARANG JENIS GANTI RUGI YANG TIMBUL DARIPADA ATAU BERKAITAN DENGAN PENGGUNAAN ATAU KEGAGALAN UNTUK MENGGUNAKAN PERISIAN, KANDUNGAN ATAU KEFUNGSIANNYA, TERMASUK TETAPI TIDAK TERHAD KEPADA GANTI RUGI YANG DISEBABKAN OLEH ATAU BERKAITAN DENGAN RALAT, KETINGGALAN, GANGGUAN, KECACATAN , KELEWATAN OPERASI ATAU PENGHANTARAN, VIRUS KOMPUTER, KEGAGALAN UNTUK BERSAMBUNG, CAJ RANGKAIAN, DAN SEMUA GANTI RUGI LANGSUNG, TIDAK LANGSUNG, KHAS, SAMPINGAN, TELADAN, ATAU LANJUTAN LAIN WALAUPUN SAMSUNG TELAH DINASIHATKAN TENTANG KEMUNGKINAN GANTI RUGI TERSEBUT. BEBERAPA BIDANG KUASA TIDAK MEMBENARKAN PENGECUALIAN ATAU HAD GANTI RUGI SAMPINGAN ATAU BERBANGKIT, SEHINGGA PENGECUALIAN ATAU HAD DI ATAS MUNGKIN TIDAK DIKENAKAN TERHADAP ANDA. WALAU APA PUN YANG DISEBUT DI ATAS, JUMLAH LIABILITI SAMSUNG KEPADA ANDA UNTUK SEMUA KERUGIAN, GANTI RUGI, PUNCA TINDAKAN, TERMASUK TETAPI TIDAK TERHAD KEPADA APA-APA YANG BERDASARKAN KONTRAK, TORT, ATAU SEBALIKNYA, YANG TIMBUL DARIPADA PENGGUNAAN PERISIAN OLEH ANDA, ATAU APA-APA PERUNTUKAN LAIN PERJANJIAN INI, TIDAK AKAN MELEBIHI JUMLAH YANG DIBAYAR OLEH PEMBELI SECARA KHUSUS UNTUK PERISIAN INI. HAD, PENGECUALIAN, DAN PENAFIAN DI ATAS (TERMASUK SEKSYEN 10 DAN 12) AKAN DIKENAKAN SETAKAT MAKSIMUM YANG DIBENARKAN OLEH UNDANG-UNDANG, WALAUPUN REMEDI-REMEDI TERSEBUT GAGAL UNTUK MENEPATI TUJUAN ASALNYA.

13. Undang-undang yang Terpakai
Perjanjian ini adalah ditadbir oleh undang-undang yang mempunyai bidang kuasa tempat anda bermastautin, tanpa mengambil kira konflik peruntukan undang-undang. Perjanjian ini tidak akan ditadbir oleh Konvensyen PBB mengenai Kontrak bagi Penjualan Barang-Barang Antarabangsa, yang mana penggunaannya dikecualikan secara jelas. 

14. Penyelesaian Pertikaian 
Jika pertikaian, kontroversi atau perbezaan yang timbul dalam apa jua cara daripada Perjanjian ini atau penggunaan Perisian tidak diselesaikan secara baik, ia hendaklah tertakluk kepada bidang kuasa tidak eksklusif mahkamah yang mempunyai bidang kuasa di tempat anda bermastautin.  Walau apa pun yang disebut di atas, Samsung boleh memohon remedi injunksi (atau jenis relif undang-undang segera yang setara) dalam mana-mana bidang kuasa. 

15.  Keseluruhan Perjanjian
Perjanjian ini merupakan keseluruhan perjanjian antara anda dan Samsung berkaitan dengan Perisian dan menggantikan semua komunikasi, cadangan dan perwakilan secara lisan atau bertulis yang terdahulu atau semasa berkenaan dengan Perisian atau apa-apa perkara lain yang dilindungi oleh Perjanjian ini. Jika mana-mana peruntukan Perjanjian ini diputuskan sebagai terbatal, tidak sah, tidak boleh dikuatkuasakan atau menyalahi undang-undang, peruntukan lain hendaklah terus berkuat kuasa dan berkesan sepenuhnya.
