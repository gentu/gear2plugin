Umowa licencyjna użytkownika końcowego

Należy dokładnie zapoznać się z treścią Umowy licencyjnej użytkownika końcowego („Umowy”) przed użyciem urządzeń noszonych takich jak Gear i Gear Fit produkowanych przez firmę Samsung i oznaczonych tą marką (zwanych razem „Urządzeniami noszonymi”), które są kompatybilne z urządzeniami mobilnymi tej firmy, oraz przed użyciem aplikacji umożliwiających zarządzanie urządzeniami noszonymi (zwanych razem „Aplikacje Menedżer”), które są kompatybilne z urządzeniami mobilnymi firmy Samsung. 
Niniejsza umowa licencyjna użytkownika końcowego to prawna umowa między użytkownikiem (osobą lub podmiotem) a firmą Samsung Electronics Co., Ltd. („Samsung”) dotycząca oprogramowania, które dostarczono z niniejszą Umową i które należy do firmy Samsung, spółek stowarzyszonych, dostawców zewnętrznych oraz jej licencjodawców. Umowa obejmuje oprogramowanie i powiązane z nim nośniki, materiały drukowane oraz dokumentację „online” lub elektroniczną dotyczące używania Urządzeń noszonych i Menedżera (wspólnie zwanych „Oprogramowaniem”). 

Aplikacja Menedżer to oprogramowanie służące do nawiązywania łączności między urządzeniem mobilnym użytkownika („Urządzenie”) a Urządzeniem noszonym. Pozwala ono użytkownikowi zarządzać oprogramowaniem Urządzenia. W celu poprawnego funkcjonowania Urządzenie noszone wymaga zainstalowanego fabrycznie oprogramowania.  Korzystanie z Urządzenia noszonego, Menedżera czy zainstalowanego fabrycznie oprogramowania oznacza akceptację warunków niniejszej Umowy.  Jeśli użytkownik nie wyraża zgody na niniejsze warunki, korzystanie z Urządzenia noszonego, Menedżera lub zainstalowanego fabrycznie oprogramowania nie jest dozwolone. 
1. Udzielenie licencji
Na podstawie niniejszej Umowy użytkownik otrzymuje niewyłączną, ograniczoną i odwoływalną licencję na instalację, użytkowanie, wyświetlanie, uruchamianie pojedynczej kopii i dostęp do Aplikacji Menedżera na jednym Urządzeniu noszonym. Zabrania się udostępniania Zabrania się udostępniania Aplikacji Manager w sieci, gdzie mogłyby one być jednocześnie używane przez wiele różnych Urządzeń możliwych do założenia.
Pewne elementy Oprogramowania mogą być objęte licencjami typu open source.  Postanowienia 
licencji open source mogą mieć pierwszeństwo przed warunkami niniejszej Umowy.


2. Zastrzeżenie praw własności
Firma Samsung zastrzega sobie wszelkie prawa, które w sposób wyraźny nie są przyznawane użytkownikowi na mocy niniejszej Umowy. Oprogramowanie jest chronione prawem autorskim oraz innymi aktami prawnymi oraz traktatami dotyczącymi własności intelektualnej. Prawo własności, prawa autorskie i inne prawa własności intelektualnej do Oprogramowania przysługują firmie Samsung. Oprogramowanie jest licencjonowane, a nie sprzedawane.

3. Ograniczenia licencji
Użytkownik nie może rozkładać, dekompilować ani demontować kodu źródłowego lub algorytmów Oprogramowania ani podejmować innych prób ich wydobycia. Nie może też modyfikować ani wyłączać żadnych funkcji Oprogramowania ani tworzyć prac pochodnych opartych na Oprogramowaniu. Użytkownik nie może dzierżawić ani wynajmować Oprogramowania, udzielać podlicencji ani świadczyć komercyjnych usług hostingowych z jego wykorzystaniem.

4. Usługi i aktualizacje
Urządzenie noszone i Menedżer zawierają Oprogramowanie lub mogą być zgodne z Oprogramowaniem, które zarządza aktywnością fizyczną („Oprogramowanie Fit”). Niniejsze Oprogramowanie Fit jest przeznaczone wyłącznie do sprawdzania stanu organizmu podczas rekreacyjnego wysiłku fizycznego. Urządzenie noszone i Oprogramowanie Fit nie są przeznaczone do diagnozowania chorób lub innych stanów, ustalania sposobu leczenia czy łagodzenia bólu, zapobiegania chorobom lub do podobnych celów medycznych. Dane udostępniane przez Oprogramowanie Fit mają wyłącznie charakter informacyjny i nie zastąpią wizyty u lekarza lub innego dostawcy usług medycznych. Dane dostarczone przez Oprogramowanie Fit nie mogą stanowić podstawy do rezygnacji z profesjonalnej opinii medycznej lub zaniechania kontaktu z lekarzem.
Użytkownik może mieć także dostęp do usług dostarczanych przez strony trzecie. Firma Samsung nie udziela gwarancji i nie składa deklaracji co do zawartości usług świadczonych przez strony trzecie, ich dokładności, integralności, poprawnego działania oraz zgodności z obowiązującym prawem i regulacjami.
Użytkownik może aktualizować Oprogramowanie Urządzenia noszonego za pośrednictwem Aplikacji Menedżer. Firma Samsung może dostarczyć lub udostępnić użytkownikowi aktualizacje Oprogramowania Urządzenia noszonego („Aktualizacje”), w szczególności poprawki, aktualizacje usług, aktualizacje i rozszerzenia wszelkich programów zainstalowanych na Urządzeniu noszonym. Aby móc skorzystać z wersji oprogramowania oferowanej przez Aktualizację, użytkownik musi mieć licencję na oprogramowanie objęte Aktualizacją. Wersje oprogramowania oferowane w ramach aktualizacji mogą dodawać nowe funkcje, a w niektórych przypadkach usuwać dostępne funkcje. Z reguły Aktualizacje są dostępne dla wszystkich użytkowników, ale w niektórych przypadkach będą one udostępniane tylko przez operatorów sieci. W takiej sytuacji Aktualizacje podlegają warunkom umowy zawartej między użytkownikiem a operatorem sieci.

5. Zgoda na użycie danych
Użytkownik przyjmuje do wiadomości, że firma Samsung i/lub spółki stowarzyszone mogą gromadzić i wykorzystywać dane techniczne, np. numer seryjny, nazwę modelu, kod klienta, dane na temat dostępu, aktualną wersję oprogramowania urządzenia, telefoniczny kod kraju (MCC), kod sieci komórkowej (MNC) i numer TWIG (unikatowy numer seryjny modułu pamięci będącego częścią Urządzenia noszonego). Firma Samsung i spółki stowarzyszone mogą wykorzystywać te dane w celu ulepszenia lub uaktualnienia usług świadczonych w ramach korzystania z Urządzenia noszonego oraz Menedżera i nie ujawnią niniejszych danych żadnym stronom trzecim w formie, która pozwoliłaby na identyfikację danego użytkownika. W każdym przypadku dane użytkownika podlegają postanowieniom Polityki prywatności firmy Samsung, które są dostępne pod niniejszym adresem: http://account.samsung.com/membership/pp.

6. Dostęp do danych 
Niektóre funkcje Oprogramowania mogą wymagać, aby urządzenie mobilne było połączone z Internetem, i podlegać ograniczeniom operatora sieci lub dostawcy Internetu. Dostęp do Oprogramowania można uzyskać za pośrednictwem sieci komórkowej. Czasami wiąże się to z dodatkowymi opłatami w zależności od planu taryfowego użytkownika.  Ponadto na działanie niektórych funkcji Oprogramowania mogą mieć wpływ takie czynniki jak właściwości i wydajność sprzętu komputerowego lub możliwość dostępu do danych. 

7 Przeniesienie Oprogramowania 
Przeniesienie warunków niniejszej Umowy oraz praw i obowiązków związanych z korzystaniem z Oprogramowania w ramach niniejszej Umowy na strony trzecie jest możliwe wyłącznie w przypadku łącznej sprzedaży Urządzenia noszonego i Oprogramowania. W takim przypadku przeniesienie musi obejmować całość Oprogramowania (w tym wszystkie jego składniki, nośniki i materiały drukowane, a także wszelkie uaktualnienia i niniejszą Umowę), a użytkownik nie może zachować żadnych kopii Oprogramowania. Przeniesienie nie może odbywać się w sposób pośredni, np. przez oddanie w komis Użytkownik końcowy musi zaakceptować warunki niniejszej Umowy przed przeniesieniem Oprogramowania.

8. Ograniczenia eksportowe  
Użytkownik przyjmuje do wiadomości, że Aplikacje Manager i Oprogramowanie podlegają ograniczeniom wywozowym obowiązującym w różnych państwach. Użytkownik zobowiązuje się przestrzegać wszystkich obowiązujących przepisów prawa międzynarodowego i krajowego, które dotyczą Aplikacji Manager iOprogramowania, w tym wszystkich obowiązujących przepisów i regulacji w zakresie ograniczeń wywozowych.   

9. Zakończenie świadczenia usługi
Niniejsza Umowa zachowuje ważność do chwili jej rozwiązania. Jeżeli użytkownik naruszy jakiekolwiek postanowienie niniejszej Umowy, wynikające z niej i przysługujące użytkownikowi prawa wygasają automatycznie, bez konieczności dokonywania powiadomienia przez firmę Samsung. Wraz z rozwiązaniem niniejszej Umowy użytkownik jest zobowiązany zaprzestać korzystania z Aplikacji Manager i z Oprogramowania oraz ma obowiązek zniszczyć wszystkie kopie Aplikacji Manager i Oprogramowania.

10. Wyłączenie odpowiedzialności
O ILE ODRĘBNE POSTANOWIENIA PISEMNEJ GWARANCJI DOŁĄCZONEJ DO URZĄDZENIA NOSZONEGO NIE STANOWIĄ INACZEJ, OPROGRAMOWANIE FIRMY SAMSUNG (BEZ WZGLĘDU NA TO, CZY UDOSTĘPNIONE WRAZ Z URZĄDZENIEM, POBRANE CZY UZYSKANE W INNY SPOSÓB) JEST DOSTARCZANE W STANIE, W JAKIM JEST, I W MIARĘ DOSTĘPNOŚCI, BEZ JAKICHKOLWIEK WYRAŹNYCH LUB DOROZUMIANYCH GWARANCJI ZE STRONY FIRMY SAMSUNG. W MAKSYMALNYM DOZWOLONYM PRZEZ OBOWIĄZUJĄCE PRZEPISY ZAKRESIE FIRMA SAMSUNG NIE UDZIELA JAKICHKOLWIEK GWARANCJI WYRAŹNYCH, DOROZUMIANYCH LUB USTAWOWYCH, A W SZCZEGÓLNOŚCI GWARANCJI WARTOŚCI HANDLOWEJ, SATYSFAKCJONUJĄCEJ JAKOŚCI LUB RZETELNEGO WYKONANIA, PRZYDATNOŚCI DO OKREŚLONEGO CELU, NIEZAWODNOŚCI CZY DOSTĘPNOŚCI, RZETELNOŚCI, BRAKU WIRUSÓW KOMPUTEROWYCH, NIEZAKŁÓCONEGO KORZYSTANIA, NIENARUSZALNOŚCI PRAW STRON TRZECICH LUB INNYCH PRAW. NIEKTÓRE JURYSDYKCJE NIE DOPUSZCZAJĄ MOŻLIWOŚCI WYŁĄCZENIA ODPOWIEDZIALNOŚCI LUB OGRANICZENIA DOROZUMIANYCH GWARANCJI, W ZWIĄZKU Z TYM POWYŻSZE WYŁĄCZENIE MOŻE NIE DOTYCZYĆ UŻYTKOWNIKA NINIEJSZEGO OPROGRAMOWANIA. UDZIELANIE INFORMACJI LUB WSKAZÓWEK W FORMIE USTNEJ LUB PISEMNEJ PRZEZ FIRMĘ SAMSUNG LUB SPÓŁKI STOWARZYSZONE NIE BĘDZIE TRAKTOWANE JAKO ZAPEWNIENIE LUB OFERTA UDZIELENIA JAKIEJKOLWIEK WYRAŹNEJ LUB DOROZUMIANEJ GWARANCJI DOTYCZĄCEJ NINIEJSZEGO OPROGRAMOWANIA. 

11. Aplikacje i usługi Samsung
Niektóre aplikacje i/lub usługi mogą zostać zainstalowane fabrycznie na Urządzeniu noszonym, a inne mogą być dostarczone w wersji do pobrania. Aplikacje i/lub usługi tego typu mogą wymagać posiadania konta umożliwiającego korzystanie z usług Samsung („Konto Samsung”). Zobowiązania i prawa użytkownika wynikające z posiadania Konta Samsung określają odrębne warunki oraz polityka prywatności dla Konta Samsung. Aplikacje i/lub usługi, które nie wymagają Konta Samsung, mogą wymagać wyrażenia zgody na ich własne warunki oraz politykę ochrony prywatności. Niniejszym użytkownik rozumie i akceptuje to, że odpowiednie warunki i zasady ochrony prywatności odnoszą się do podlegających im aplikacji i usług.
12. Ograniczenie odpowiedzialności
FIRMA SAMSUNG NIE PONOSI ŻADNEJ ODPOWIEDZIALNOŚCI W WYNIKU LUB W ZWIĄZKU Z KORZYSTANIEM LUB BRAKIEM MOŻLIWOŚCI KORZYSTANIA Z OPROGRAMOWANIA, JEGO ZAWARTOŚCI LUB FUNKCJI, W TYM M. IN. ZA SZKODY BĘDĄCE REZULTATEM LUB ZWIĄZANE Z WYSTĄPIENIEM BŁĘDÓW, ZANIEDBAŃ, ZAKŁÓCEŃ, USTEREK, OPÓŹNIENIA W DZIAŁANIU LUB PRZESYŁANIU, DZIAŁANIA WIRUSÓW, NIEUDANEJ PRÓBY NAWIĄZANIA POŁĄCZENIA, OPŁAT SIECIOWYCH I WSZELKICH INNYCH SZKÓD BEZPOŚREDNICH, POŚREDNICH, SZCZEGÓLNYCH, PRZYPADKOWYCH LUB WYNIKOWYCH, NAWET JEŚLI FIRMA SAMSUNG ZOSTAŁA WCZEŚNIEJ POINFORMOWANA O MOŻLIWOŚCI WYSTĄPIENIA TAKICH SZKÓD. NIEKTÓRE JURYSDYKCJE NIE DOPUSZCZAJĄ MOŻLIWOŚCI WYŁĄCZENIA ODPOWIEDZIALNOŚCI ZA SZKODY O CHARAKTERZE PRZYPADKOWYM LUB WYNIKOWYM, W ZWIĄZKU Z TYM POWYŻSZE WYŁĄCZENIE MOŻE NIE DOTYCZYĆ UŻYTKOWNIKA NINIEJSZEGO OPROGRAMOWANIA. NIEZALEŻNIE OD POWYŻSZEGO ŁĄCZNA ODPOWIEDZIALNOŚĆ FIRMY SAMSUNG Z TYTUŁU WSZELKICH STRAT, SZKÓD, PODSTAW POWÓDZTWA, A W SZCZEGÓLNOŚCI BAZUJĄCYCH NA UMOWIE, DELIKCIE LUB INNYM DOKUMENCIE I BĘDĄCYCH REZULTATEM KORZYSTANIA Z OPROGRAMOWANIA LUB INNYCH POSTANOWIEŃ NINIEJSZEJ UMOWY, NIE PRZEKROCZY KWOTY ZAKUPU DANEGO OPROGRAMOWANIA. POWYŻSZE OGRANICZENIA, WYŁĄCZENIA I ZASTRZEŻENIA (ŁĄCZNIE Z SEKCJĄ 10 I 11) OBOWIĄZUJĄ W MAKSYMALNYM DOPUSZCZALNYM PRZEZ OBOWIĄZUJĄCE PRZEPISY ZAKRESIE, NAWET JEŚLI DANY ŚRODEK ZARADCZY NIE SPEŁNIA SWOJEGO ZASADNICZEGO CELU. NINIEJSZY PUNKT NIE WYŁĄCZA UPRAWNIEŃ KONSUMENTA WYNIKAJĄCYH Z OBOWIĄZUJĄCYH PRZEPISÓW PRAWA

13. Prawo właściwe
Niniejsza Umowa podlega przepisom obowiązującym w jurysdykcji zamieszkiwanej przez użytkownika, bez uwzględnienia przepisów kolizyjnych. Postanowienia niniejszej Umowy wyraźnie wykluczają zastosowanie Konwencji Narodów Zjednoczonych o umowach międzynarodowej sprzedaży towarów. 

14. Rozwiązywanie sporów 
W przypadku gdy polubowne rozstrzygnięcie sporu lub konfliktu, które wynikają z niniejszej Umowy lub z faktu korzystania z Oprogramowania przez użytkownika (niezależnie od sposobu ich powstania) jestnie możliwe, taki spór lub konflikt jest rozstrzygany na zasadzie kompetencji niewyłącznej przez sądy państwa, którego użytkownik jest rezydentem.  Bez uszczerbku dla powyższych postanowień firma Samsung może zwrócić się o wydanie postanowienia w przedmiocie zabezpieczenia roszczeń (lub podobnego środka tymczasowego w trybie pilnym) w dowolnym państwie. 

15.  Całość Umowy
Niniejsza Umowa stanowi całość porozumienia pomiędzy użytkownikiem a firmą Samsung w odniesieniu do Oprogramowania, a także zastępuje wszelkie wcześniejsze oraz wydawane równocześnie z nią powiadomienia, propozycje i oświadczenia (w formie pisemnej lub ustnej) dotyczące Oprogramowania lub jakiejkolwiek kwestii, do której odnosi się niniejsza Umowa. W przypadku gdy którekolwiek z postanowień niniejszej Umowy zostanie uznane za nieważne, niedopuszczalne, niewykonalne lub niezgodne z prawem, pozostałe postanowienia zachowają pełną moc obowiązującą.

