توافق‌نامه مجوز کاربر نهایی

از آنجا که این توافق‌نامه مجوز کاربر (”توافق‌نامه“) حاوی اطلاعات مهمی است، قبل از استفاده از دستگاههای پوشیدنی ساخت Samsung با دستگاههای تلفن همراه Samsung از جمله Gear و Gear Fit (مجموعاً ”دستگاههای پوشیدنی“) و برنامه‌های مدیریتی دستگاه پوشیدنی Samsung سازگار با دستگاههای تلفن همراه Samsung (مجموعاً ”Manager“)، آن را به دقت مطالعه کنید. 
این توافق‌نامه یک قرارداد قانونی بین شما (یک فرد یا یک نهاد واحد) و Samsung Electronics Co., Ltd ‏("Samsung") برای نرم‌افزار است و متعلق به Samsung و شرکت‌های وابسته به آن و عرضه‌کنندگان و اعطاکنندگان مجوز شخص ثالث که این توافق‌نامه را همراهی می‌کنند می‌باشد. اسناد الکترونیکی یا "آنلاین" در ارتباط با اطلاعات مربوط به استفاده از دستگاه پوشیدنی و/یا Manager (به طور کلی "نرم‌افزار") می‌باشند. 

Manager یک برنامه نرم‌افزاری برای متصل کردن دستگاه همراه ("دستگاه") با دستگاه پوشیدنی بوده و به شما امکان می‌دهد نرم‌افزار دستگاه پوشیدنی را از طریق دستگاه Manager، کنترل یا به‌روز کنید. دستگاه پوشیدنی در عملکرد طبیعی خود نیاز به استفاده از نرم‌افزار از پیش بارگیری شده دارد.  با استفاده از دستگاه پوشیدنی، Manager یا نرم‌افزار از پیش بارگیری شدهٔ آن، در واقع شرایط این توافق‌نامه را می‌پذیرید.  در صورت عدم پذیرش این شرایط، از دستگاه پوشیدنی، Manager یا نرم‌افزار از پیش بارگیری شده آن استفاده نکنید. 
1. اعطای مجوز
منوط به شرایط و ضوابط این توافق‌نامه، برای نصب، استفاده، دسترسی، پخش و اجرای یک کپی از Manager در یک دستگاه پوشیدنی، به شما مجوز غیرانحصاری محدود و قابل فسخ داده می‌شود. ممکن است در شبکه‌ای که توسط چندین دستگاه پوشیدنی به طور همزمان مورد استفاده قرار می‌گیرد، نتوانید Manager را در دسترس قرار دهید.
برخی موارد خاص نرم‌افزار، ممکن است مشمول مجوزهای منبع آزاد قرار گیرند.  مقررات مجوز منبع آزاد ممکن است برخی از شرایط در این توافق‌نامه را لغو کنند.

2. حفظ حقوق و مالکیت
Samsung کلیه حقوقی که صریحا در این توافق‌نامه به شما اعطا نشده است را محفوظ می‌دارد. این نرم‌افزار از نظر حق کپی‌برداری و سایر قوانین و معاهدات مالکیت معنوی محافظت می‌شود. Samsung مالک تمامی حقوق عنوان، کپی‌برداری و سایر قوانین و معاهدات مالکیت معنوی این نرم‌افزار می‌باشد. مجوز برای این نرم‌افزار اعطا می‌شود، اما نرم‌افزار فروخته نمی‌شود.

3. محدودیت‌های مجوز
نمی‌توانید مهندسی معکوس، تبدیل کد ماشین به کد سطح پایین، پیاده‌سازی انجام دهید یا بطریقی دیگر سعی در کشف کد منبع یا الگوریتم‌های نرم‌افزار کنید، یا تغییر ایجاد کنید، یا هر یک از ویژگی‌های نرم‌افزار را غیرفعال کنید، یا بر اساس این نرم‌افزار مشتقاتی ایجاد کنید. شما نمی‌توانید این نرم‌افزار را اجاره کرده یا اجاره بدهید، قرض بدهید، حق امتیاز آن را به شخص دیگری واگذار کنید یا نرم‌افزار را برای خدمات میزبانی تجاری فراهم کنید.

4. سرویس‌ها و به‌روزرسانی‌ها
دستگاه پوشیدنی و Manager شامل، یا سازگار با یک نرم‌افزار خاص برای مدیریت مناسب (”نرم‌افزار Fit“) می‌باشند. نرم‌افزار Fit فقط به منظور سرگرمی مورد استفاده قرار می‌گیرد. دستگاه پوشیدنی و نرم‌افزار Fit برای تشخیص بیماری یا شرایط دیگر، یا در درمان، تسکین، معالجه، یا جلوگیری از بیماری یا دیگر اهداف پزشکی مورد استفاده قرار نمی‌گیرند. برخی داده‌های خاص برگرفته از نرم‌افزار Fit فقط به منظور اطلاع‌رسانی بوده و جایگزین رابطه شما با پزشک یا ارائه‌دهندگان خدمات پزشکی دیگر نمی‌شود. هرگز به دلیل اطلاعاتی که از نرم‌افزار Fit به دست آورده‌اید، نسبت به مشاوره‌های پزشکی تخصصی بی‌توجه نباشید یا پی‌گیری آن را به تأخیر نیندازید.
ممکن است سرویس‌های شخص ثالث نیز برای شما در دسترس باشد. Samsung هر گونه ادعا یا ضمانت در قبال محتوا، دقت، کامل بودن، اثربخشی، پیروی از قوانین و مقررات سرویس‌های شخص ثالث را از خود سلب می‌کند.
می‌توانید با استفاده از Manager، نرم‌افزار دستگاه پوشیدنی را به‌روزرسانی کنید. Samsung ممکن است نسخه‌های به‌روز نرم‌افزار برای دستگاه پوشیدنی (”به‌روزرسانی“)، شامل و نه محدود به رفع اشکالات، ارتقای خدمات، ارتقا و پیشرفت نرم‌افزارهایی که قبلاً در دستگاه پوشیدنی نصب شده‌اند را در اختیار شما قرار دهد. برای استفاده از نسخه به دست آمده از طریق به‌‌روزرسانی، ابتدا باید مجوز به‌روزرسانی نرم‌افزار واجد شرایط را داشته باشید. نسخه به‌روزرسانی شده ممکن است عملکردهای جدید اضافه کند و در موارد محدودی، ممکن است عملکردهای موجود را حذف کند. هنگامیکه نسخه به‌روز در دسترس باشد، در شرایط محدودی، نسخه‌های به‌روز توسط حامل شبکه ارائه خواهند شد و اینگونه نسخه‌های به‌روز توسط رابطه قراردادی شما با حامل شبکه کنترل می‌شود.

5. اجازه برای استفاده از داده‌ها
شما تصدیق و تأیید می‌کنید که Samsung و/یا شرکت‌های وابسته به آن ممکن است اطلاعات فنی مانند شماره سریال، نام مدل، کد مشتری، ثبت دسترسی، نسخه نرم‌افزار فعلی دستگاه، MCC (کد کشور تلفن همراه)، MNC (کد شبکه تلفن همراه) و TWID (شماره مخصوص شناسایی محصول حافظه ثبت شده در دستگاه پوشیدنی) را دریافت و مورد استفاده قرار دهد. Samsung و شرکت‌های وابسته به آن ممکن است با استفاده از این اطلاعات سرویس‌های پشتیبانی‌شده را به دستگاه پوشیدنی و Manager ارتقا دهد که البته این اطلاعات را به گونه‌ای که هویت شما شناسایی شود برای شخص ثالث آشکار نمی‌کند. همواره با اطلاعات شما مطابق با سیاست حفظ حریم خصوصی Samsung برخورد خواهد شد، که در سایت: http://account.samsung.com/membership/pp قابل مشاهده است.

6. دسترسی به داده‌ها 
برخی ویژگی‌های این نرم‌افزار ممکن است برای دسترسی به اینترنت، به دستگاه تلفن همراه شما نیاز داشته باشند و ممکن است در معرض محدودیت‌های شبکه یا ارائه‌دهنده اینترنت قرار گیرند. نرم‌افزار از طریق شبکه تلفن همراه شما به اینترنت دسترسی می‌یابد، که بسته به قرارداد پرداخت شما ممکن است هزینه‌های اضافی در بر داشته باشد.  بعلاوه، برخورداری شما از برخی ویژگی‌های نرم‌افزار ممکن است تحت تأثیر سازگاری و عملکرد سخت‌افزار دستگاه یا دسترسی داده قرار گیرد. 

۷ انتقال نرم‌افزار 
شما نمی‌توانید این توافق‌نامه یا حقوق یا تعهداتی که برای نرم‌افزار اعطا می‌شود را به شخص ثالث منتقل کنید، مگر اینکه این توافق‌نامه یا تعهدات در ارتباط با فروش دستگاه پوشیدنی همراه با نرم‌افزار باشد. در چنین مواقعی، انتقال باید شامل همه نرم‌افزار شود (از جمله همه قسمتهای اجزا، رسانه‌ها و مطالب چاپ‌شده، هر گونه ارتقا، این توافق‌‌نامه) و امکان نگه داشتن کپی نرم‌افزار وجود ندارد. این انتقال نباید مانند یک محموله، غیر مستقیم باشد. قبل از انتقال، کاربر نهایی که این نرم‌افزار را دریافت می‌کند باید با همه شرایط این توافق‌نامه موافق باشد.

8. محدودیت صادرات  
شما تأیید می‌کنید که Manager یا این نرم‌افزار منوط به محدویدیت‌های صادراتی در کشورهای مختلف می‌باشند. شما موافقت می‌کنید که طبق کلیه قوانین ملی و بین‌المللی قابل اجرا که برای نرم‌افزار یا  Manager اعمال می شود، از جمله کلیه قوانین و مقررات قابل اجرای مربوط به محدودیت صادرات، عمل می‌کنید.   

9. خاتمه دادن
این توافق‌نامه تا قبل از خاتمه قابل اجرا می‌باشد. اگر طبق شرایط و ضوابط این توافق‌نامه عمل نکنید، حقوق شما تحت این توافق‌نامه بطور خودکار بدون اعلام قبلی از طرف Samsung خاتمه می‌یابد. با خاتمه این توافق‌نامه، شما باید استفاده از Manager یا نرم‌افزار را کاملاً متوقف کرده و همه نسخه‌های کپی Manager یا نرم‌افزار را از بین ببرید.

10. سلب مسئولیت ضمانت
مگر آنکه به طور جداگانه در ضمانت‌نامه محدود همراه با دستگاه پوشیدنی به صورت کتبی صریحاُ ذکر شده باشد، کلیه نرم‌افزارهایی که توسط SAMSUNG ارائه می‌شوند (چه همراه با دستگاه پوشیدنی ارائه شده، دانلود شده یا دریافت شده باشند) خواه به صورت صریح یا ضمنی، بدون هیچ گونه ضمانتی از SAMSUNG، بر مبنای "همانگونه که هست" و "چنانچه موجود باشد" ارائه می‌شوند.  پیرو قانون قابل اجرا، تا حداکثر امکان، SAMSUNG کلیه ضمانت‌ها را بصورت صریح، ضمنی، یا قانونی رد می‌کند که شامل، اما نه محدود به، ضمانت‌های ضمنی خرید و فروش، کیفیت رضایت بخش یا تلاش شایسته، قابلیت استفاده به منظور خاص، اطمینان و در دسترس بودن، دقت، عدم ویروس، لذت بردن از ویژگی‌ها، عدم نقض حقوق شخص ثالث یا سایر نقض حقوق‌ها می‌شود. برخی حوزه‌های قضایی محرومیت‌ها و محدودیت‌های ضمانت‌های ضمنی را مجاز نمی‌دانند، بنابراین ممکن است محرومیت‌ها ومحدودیت‌هایی که در بالا آمده است برای شما اعمال نشود. توصیه‌ها یا اطلاعاتی که به طور شفاهی یا کتبی از SAMSUNG یا شرکت‌های وابسته به آن دریافت کرده‌اید، نباید اینگونه برداشت شوند که از طرف SAMSUNG سلب‌ مسئولیت ضمانت نرم‌افزار تغییر یافته است، یا هرگونه ضمانتی توسط SAMSUNG صورت گرفته است. 

11. سرویس‌ها و برنامه‌های Samsung
سرویس‌ها و/یا برنامه‌های خاصی ممکن است از قبل در دستگاه پوشیدنی شما بارگیری شده باشند یا قابل دانلود باشند. برای استفاده از این سرویس‌ها و/یا برنامه‌ها ممکن است به عضویت در سرویس Samsung‏ (”Samsung Account“) نیاز باشد. حقوق و تعهدات شما در Samsung Account به صورت شرایط و ضوابط جداگانه و سیاست حفظ حریم خصوصی Samsung Account تنظیم شده است. در مورد سرویس‌ها و/یا برنامه‌هایی که به Samsung Account نیازی ندارند، ممکن است لازم باشد شرایط و ضوابط و سیاست حفظ حریم خصوصی همان برنامه‌ها را بپذیرید. بدینوسیله آگاهی دارید و موافقت می‌کنید که شرایط و ضوابط و سیاست حفظ حریم خصوصی برای هر برنامه و سرویس به طور جداگانه وجود دارد و اجرا می‌شود.

12. محدودیت تعهدات
SAMSUNG مسئول هیچ گونه خسارتی که ناشی از، یا مربوط به، استفاده یا عدم توانایی استفاده از نرم‌افزار، محتوا یا قابلیت عملکرد آن، نمی‌باشد که این خسارت‌ها شامل، اما نه محدود به، خسارت‌هایی که توسط یا مربوط به خطا، حذف شدگی، قطعی، نقص، تأخیر در عملکرد یا انتقال، ویروس کامپیوتری، عدم اتصال، هزینه‌های شبکه‌ای، خرید درون برنامه، و کلیه خسارت‌های دیگر مستقیم، غیرمستقیم، خاص، تصادفی، مثال زدنی، یا متعاقب می‌شوند حتی اگر امکان بروز چنین خسارت‌هایی را به SAMSUNG اطلاع داده باشند. برخی حوزه‌های قضایی محرومیت و محدودیت در خسارت‌های اتفاقی یا غیرمستقیم را مجاز نمی‌داند، بنابراین ممکن است محرومیت‌ها و محدودیت‌هایی که در بالا آمده است برای شما اعمال نشود. صرفنظر از موارد فوق، تعهد SAMSUNG در قبال ضررها، خسارات، علت اقدامات، شامل اما نه محدود به، آنهایی که بر مبنای قرارداد است، آسیب، یا به طریق دیگری، ناشی از استفاده شما از نرم‌افزار یا برای هر شرط دیگری از این توافق‌نامه باشد، بیش از مبلغی که خریدار بطور خاص برای این نرم‌افزار پرداخته است نخواهد بود. محدودیت‌ها، محرومیت‌ها، و سلب مسئولیت‌های فوق (از جمله بخش های ۱۰ و ۱۱) باید تا حداکثر میزانی که توسط قانون قابل اجرا مجاز شمرده شده است اعمال شود، حتی اگر هر راه حلی نتواند به هدف اصلی خود برسد.

13. قانون قابل اجرا
این توافق‌نامه تحت کنترل قوانین حوزه قضایی محل اقامت شما، بدون در نظر گرفتن تضاد آن با مفاد قانون می‌باشد.  این توافق‌نامه نباید تحت کنترل کنوانسیون سازمان ملل متحد در قراردادهای فروش بین‌المللی کالا که برنامه آن صریحاً منع شده است، قرار گیرد. 

14. حل اختلافات 
اگر بحث، تضاد یا اختلافات برخاسته از این توافق‌نامه یا استفاده شما از این نرم‌افزار دوستانه حل نشود، باید تابع حوزه قضایی غیرانحصاری دادگاه مکانی که در آن زندگی می‌کنید برطرف شوند.  صرفنظر از موارد فوق، ممکن است Samsung در هر حوزه قضایی راه‌حل‌های تأکیدی (یا یک نوع معادل اصلاح قانونی فوری) اعمال کند. 

15.  توافق‌نامه کلی
این توافق‌نامه کل قرارداد بین شما و Samsung در رابطه با نرم‌افزار بوده و با توجه به نرم‌افزار یا هر موضوع دیگری که تحت پوشش این توافق‌نامه است جایگزین همه ارتباطات، پیشنهادات و تعهدات شفاهی یا کتبی قبلی و فعلی می‌شود. اگر هر یک از شرایط این توافق‌نامه از درجه اعتبار ساقط شود، بی اعتبار، غیرقابل اجرا یا غیرقانونی شود، سایر شرایط مؤثر باقی خواهند ماند.
