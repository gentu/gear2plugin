Licensavtal för slutanvändare

Läs noga detta Licensavtal för slutanvändare (”Avtal”) innan du använder bärbara enheter tillverkade av eller märkta Samsung som är kompatibla med Samsungs mobila enheter, såsom Gear- och Gear Fit-serien (gemensamt ”Bärbara enheten” eller "Bärbara enheter"), och Samsungs Manager-program för bärbara enheter som är kompatibla med Samsungs mobila enheter (gemensamt ”Manager”), eftersom det innehåller viktig information. 
Detta Avtal är ett juridiskt avtal mellan dig (antingen en fysisk eller juridisk person) och Samsung Electronics Co., Ltd. ("Samsung") som gäller programvara, ägd av Samsung, dess dotterbolag, tredjepartsleverantörer och/eller licensgivare, som är knuten till detta Avtal, som inkluderar programvara och tillhörande media, tryckt material och dokumentation online eller i elektroniskt format i samband med din användning av den Bärbara enheten och/eller Manager (gemensamt "Programvara"). 

Manager är en programvara för att ansluta din mobila enhet ("Enheten") till den Bärbara enheten och som låter dig hantera, kontrollera eller uppdatera programvaran för den Bärbara enheten med hjälp av Enheten. Den Bärbara enheten kan bara användas om det finns förinstallerad  programvara och vid normal användning. Genom att använda den Bärbara enheten, Manager eller dess förinstallerade programvara godkänner du villkoren i detta Avtal.  Om du inte godkänner de här villkoren ska du inte använda den Bärbara enheten, Manager eller dess förinstallerade programvara. 
1. Beviljande av licens
I enlighet med kraven och villkoren i detta Avtal, beviljas du en begränsad icke-exklusiv, återkallningsbar licens för att installera, använda, få åtkomst till, visa och köra en kopia av Manager på en enda Bärbar enhet. Du får inte göra Manager tillgängligt via ett nätverk där det kan användas av flera Bärbara enheter samtidigt.
Vissa objekt i Programvaran kan omfattas av licenser för öppen källkod.  Bestämmelserna gällande licenser för öppen källkod kan åsidosätta vissa villkor i detta Avtal.

2. Förbehåll för rättigheter och äganderätt
Samsung förbehåller sig alla rättigheter som du inte uttryckligen beviljas i detta Avtal. Programvaran skyddas genom upphovsrätt samt lagar och avtal för immateriell egendom. Äganderätten, upphovsrätten och andra immateriella rättigheter i Programvaran tillhör Samsung, dess dotterbolag, tredjepartsleverantörer och/eller licensgivare. Programvaran är licensierad, den säljs inte.

3. Begränsning av licens
Med undantag för tvingande bestämmelser i tillämplig lag, får du inte bakåtkompilera, dekompilera, disassemblera – eller på annat sätt försöka hitta källkoden eller algoritmerna för – Programvaran, eller ändra eller inaktivera funktioner i den, eller skapa egna produkter baserade på Programvaran. Du får inte hyra ut, leasa, låna ut eller licensiera ut Programvaran, eller tillhandahålla kommersiella hostingtjänster med den.

4. Tjänster och uppdateringar
Den Bärbara enheten och Manager innehåller, eller kan vara kompatibel med, viss programvara för träningshantering ("Träningsprogramvara"). Träningsprogramvaran är endast avsedd att användas för rekreation. Den Bärbara enheten och Träningsprogramvaran är inte avsedd för att diagnostisera sjukdom eller andra tillstånd, eller för att bota, lindra, behandla eller förebygga sjukdom, och är inte heller avsedd för andra medicinska syften. Viss data som hämtas från Träningsprogramvaran har endast ett informationssyfte och är inte avsedda att ersätta besöken hos din läkare eller någon annan som tillhandahåller sjukvårdsbehandling. Bortse aldrig från professionell sjukvårdsrådgivning eller dröj med att uppsöka sådan på grund av något som du har fått veta genom Träningsprogramvaran.
Tredjepartstjänster relaterade till Bärbara enheten och Manager kan också vara tillgängliga för dig. Samsung friskriver sig från garantier och utfästelser för innehåll, precision, fullständighet, effektivitet och efterlevnad av tillämpliga lagar eller regler som gäller tredjepartstjänster.
Du kan uppdatera Programvaran för den Bärbara enheten med Manager. Samsung kan tillhandahålla dig programvaruuppdateringar – eller göra dem tillgängliga åt dig – för den Bärbara enheten ("Uppdateringen"), inklusive, men inte begränsat till, buggfixar, tjänsteuppgraderingar, uppgraderingar och förbättringar till programvaror som tidigare har installerats i din Bärbara enhet. För att kunna använda den version som tillhandahålls genom en sådan Uppdatering måste du först inneha en licens för den programvara som kan uppdateras. Den uppdaterade versionen kan innehålla nya funktioner, och i ovanliga fall ta bort befintliga funktioner. Uppdateringen kommer att vara allmänt tillgänglig, men under vissa begränsade omständigheter kommer Uppdateringarna endast att erbjudas till dig av din nätverksleverantör, och sådana Uppdateringar regleras av din avtalsförbindelse med din nätverksleverantör.

5. Samtycke till dataanvändning
Du bekräftar och godkänner att Samsung och/eller dess dotterbolag kan samla in och använda teknisk information såsom serienummer, modellnamn, kundkod, åtkomstregistrering, aktuell version av programvaran för din enhet, MCC (mobil landskod), MNC (mobil nätverkskod) och TWID (unikt identifikationsnummer för den minnesprodukt som är integrerad i den Bärbara enheten). Samsung och dess dotterbolag kan använda sådan insamlad informationen för att förbättra eller uppgradera stödtjänster för den Bärbara enheten och Manager och kommer inte att lämna ut sådan information som identifierar dig till någon tredje part. Din information kommer hela tiden att behandlas i enlighet med Samsungs Sekretesspolicy, som du kan läsa igenom på: http://account.samsung.com/membership/pp.

6. Dataåtkomst 
Vissa funktioner i Programvaran kan kräva att Enheten har internetåtkomst och kan påverkas av begränsningar i ditt nätverk eller hos din internetleverantör. Programvaran kan skapa åtkomst via ditt mobila nätverk, vilket kan leda till ytterligare avgifter beroende på ditt avtal avseende mobilt nätverk (dvs. ditt abonnemang).  Dessutom kan din användning av vissa funktioner i Programvaran påverkas av lämpligheten och prestandan hos din enhetsmaskinvara eller dataåtkomst. 

7 Överlåtelse av programvara 
Du får inte överlåta detta Avtal eller de rättigheter och skyldigheter för Programvaran som beviljas häri till någon tredje part, såvida det inte sker i samband med försäljning av den Bärbara enheten som medföljer Programvaran. I sådana fall ska överlåtelsen inkludera samtlig Programvara (inklusive alla komponentdelar, media och tryckt material, eventuella uppgraderingar och detta Avtal) och du får inte behålla några kopior av Programvaran. Överlåtelsen får inte vara en indirekt överlåtelse, såsom en konsignation. Innan överlåtelsen måste den slutanvändare som mottar Programvaran godkänna alla villkor i Avtalet.

8. Exportbegränsning  
Du bekräftar att Manager eller Programvaran omfattas av flera olika länders exportbegränsningar. Du samtycker till att följa all tillämplig internationell och nationell lagstiftning som gäller Manager eller Programvaran, inklusive alla tillämpliga lagar och regler gällande exportbegränsning.   

9. Avtalstid och Avtalets upphörande
Detta Avtal gäller tills det sägs upp. Dina rättigheter enligt detta Avtal sägs automatiskt upp, utan meddelande från Samsung, om du inte följer kraven och villkoren i detta Avtal. Vid uppsägning av detta Avtal måste du sluta med all användning av Manager eller Programvaran och förstöra alla kopior av Manager eller Programvaran.

10. Garantifriskrivning
SÅVIDA DET INTE SÄRSKILT OCH UTTRYCKLIGEN UPPGES I EN SKRIFTLIG BEGRÄNSAD GARANTI SOM MEDFÖLJER DIN BÄRBARA ENHET, TILLHANDAHÅLLS DEN PROGRAMVARA SOM DISTRIBUERAS AV SAMSUNG (OAVSETT OM DEN INKLUDERAS MED DEN BÄRBARA ENHETEN, LADDAS NED ELLER ERHÅLLS PÅ ANNAT SÄTT) "SOM DEN ÄR" OCH "I DEN FORM DEN ÄR TILLGÄNGLIG", UTAN GARANTIER AV NÅGOT SLAG FRÅN SAMSUNG, VARKEN UTTRYCKTA ELLER UNDERFÖRSTÅDDA. SÅ LÅNGT TILLÄMPLIG LAGSTIFTNING MEDGER, FRISKRIVER SIG SAMSUNG FRÅN ALLA GARANTIER OAVSETT OM DE ÄR UTTRYCKTA, UNDERFÖRSTÅDDA ELLER LAGSTADGADE, INKLUSIVE, MEN INTE BEGRÄNSAT TILL, UNDERFÖRSTÅDDA GARANTIER OM ALLMÄN LÄMPLIGHET, TILLFREDSSTÄLLANDE KVALITET ELLER FACKMANNAMÄSSIGT UTFÖRANDE, LÄMPLIGHET FÖR ETT SÄRSKILT ÄNDAMÅL, PÅLITLIGHET ELLER TILLGÄNGLIGHET, PRECISION, AVSAKNAD AV VIRUS, OSTÖRD ANVÄNDNING, FRÅNVARO AV INTRÅNG I TREDJE PARTS RÄTTIGHETER ELLER ANDRA ÖVERTRÄDELSER AV RÄTTIGHETER. INOM VISSA JURISDIKTIONER TILLÅTS INTE UNDANTAG FRÅN ELLER BEGRÄNSNINGAR AV UNDERFÖRSTÅDDA GARANTIER, SÅ OVANSTÅENDE UNDANTAG ELLER BEGRÄNSNINGAR GÄLLER KANSKE INTE DIG. INGA RÅD OCH INGEN INFORMATION, OAVSETT OM DEN ÄR MUNTLIG ELLER SKRIFTLIG, SOM DU ERHÅLLER FRÅN SAMSUNG ELLER DESS DOTTERBOLAG SKA ANSES KUNNA ÄNDRA DENNA FRISKRIVNING FRÅN SAMSUNG GÄLLANDE GARANTI FÖR PROGRAMVARAN, ELLER UTGÖRA NÅGON SLAGS GARANTI ÖVER HUVUD TAGET FRÅN SAMSUNG. 

11. Samsungs program och tjänster
Vissa program och/eller tjänster kan vara förinstallerade på eller hämtningsbara till den Bärbara enheten. Sådana program och/eller tjänster kan kräva Samsung-tjänstmedlemskap (”Samsung-konto”). Dina skyldigheter och rättigheter under Samsung-kontot anges i separata villkor och i sekretesspolicyn för Samsung-kontot. För program och/eller tjänster som inte kräver Samsung-konto kan det krävas att du godkänner deras respektive villkor och sekretesspolicy. Enligt vad som anges häri förstår och godkänner du att relevanta villkor och sekretesspolicyer gäller för varje program respektive tjänst.
12. Ansvarsbegränsning.
SAMSUNG ANSVARAR INTE FÖR SKADOR AV NÅGOT SLAG SOM UPPSTÅR PÅ GRUND AV ELLER HAR ETT SAMBAND MED ANVÄNDNINGEN ELLER OFÖRMÅGAN ATT ANVÄNDA PROGRAMVARAN, DESS INNEHÅLL ELLER FUNKTIONER, INKLUSIVE, MEN INTE BEGRÄNSAT TILL, SKADOR ORSAKADE AV ELLER RELATERADE TILL FEL, UTELÄMNANDEN, AVBROTT, DEFEKTER, FÖRSENINGAR I DRIFT ELLER ÖVERFÖRING, DATORVIRUS, ANSLUTNINGSPROBLEM, NÄTVERKSDEBITERINGAR OCH ALLA ANDRA DIREKTA, INDIREKTA, SÄRSKILDA, OFÖRUTSEDDA OCH SKADESTÅNDSRELATERADE SKADOR ELLER FÖLJDSKADOR, ÄVEN OM SAMSUNG HAR INFORMERATS OM MÖJLIGHETEN ATT SÅDANA SKADOR INTRÄFFAR. INOM VISSA JURISDIKTIONER TILLÅTS INTE UNDANTAG FRÅN ELLER BEGRÄNSNING AV OFÖRUTSEDDA SKADOR ELLER FÖLJDSKADOR, SÅ OVANSTÅENDE UNDANTAG ELLER BEGRÄNSNINGAR GÄLLER KANSKE INTE DIG. OAKTAT DET OVANSTÅENDE, SKA SAMSUNGS TOTALA ANSVARSSKYLDIGHET GENTEMOT DIG FÖR ALLA FÖRLUSTER, SKADOR OCH FORDRINGAR, INKLUSIVE, MEN INTE BEGRÄNSAT TILL, DE SOM ÄR BASERADE PÅ AVTAL, SKADESTÅND ELLER NÅGOT ANNAT, SOM UPPSTÅR PÅ GRUND AV DIN ANVÄNDNING AV PROGRAMVARAN, ELLER ANDRA BESTÄMMELSER I DETTA AVTAL, INTE ÖVERSTIGA DET BELOPP SOM KÖPAREN SÄRSKILT ERLAGT FÖR DENNA PROGRAMVARA. OVANSTÅENDE BEGRÄNSNINGAR, UNDANTAG OCH FRISKRIVNINGAR (INKLUSIVE AVSNITT 10 OCH 11) SKA GÄLLA SÅ LÅNGT TILLÄMPLIG LAGSTIFTNING MEDGER, ÄVEN OM EVENTUELLA GOTTGÖRELSER INTE FYLLER SITT GRUNDLÄGGANDE SYFTE.

13. Tillämplig lagstiftning
Detta Avtal regleras av lagarna inom den jurisdiktion där du är bosatt, utan hänsyn till dess bestämmelser om lagkonflikter. Detta avtal ska inte regleras av FN-konventionen angående Avtal om internationella köp av varor; tillämpningen av denna är uttryckligen undantagen. 

14. Tvistlösning 
Om en tvist, kontrovers eller meningsskiljaktighet som uppstår på grund av detta Avtal eller din användning av Programvaran inte görs upp i godo, ska den omfattas av domstolarnas icke-exklusiva behörighet inom den jurisdiktion där du är bosatt.  Oaktat det ovanstående, kan Samsung begära domstolsförelägganden (eller en likvärdig typ av brådskande laglig lättnad) inom vilken jurisdiktion som helst. 

15.  Fullständigt avtal
Detta Avtal är det fullständiga avtalet mellan dig och Samsung med hänseende till Programvaran och ersätter alla tidigare eller samtidiga muntliga eller skriftliga meddelanden, offerter och utfästelser gällande Programvaran eller något annat föremål som omfattas av detta Avtal. Om någon bestämmelse i detta Avtal anses annullerad, ogiltig, icke genomdrivbar eller olaglig, ska övriga bestämmelser fortsätta att gälla med full verkan.
