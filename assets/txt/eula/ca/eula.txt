Acord de llicència d'usuari final

Llegiu amb atenció aquest Acord de llicència d'usuari final (l'“Acord”) abans de fer servir els accessoris fabricats per Samsung, o amb aquesta marca, que siguin compatibles amb dispositius mòbils de Samsung com les sèries Gear i Gear Fit (en conjunt, l’“Accessori”) i les aplicacions de gestió d’accessoris de Samsung que siguin compatibles amb dispositius mòbils de Samsung (en conjunt, “Gestor”), atès que conté informació important. 
L'Acord és un acord legal entre l'usuari final (un individu o una entitat) i Samsung Electronics Co., Ltd. (“Samsung”) relatiu a programari propietat de Samsung, de les empreses associades i dels seus llicenciadors i proveïdors independents, que acompanya aquest Acord i que inclou el propi programari i els suports multimèdia, materials impresos, documentació electrònica i en línia relacionats amb l'ús de l’Accessori o el Gestor (en conjunt, el “Programari”). 

El Gestor és un programari que connecta el vostre dispositiu (el “Dispositiu”) a l’Accessori i us permet gestionar, controlar o actualitzar el programari del vostre Accessori a través del Dispositiu. Pel seu funcionament habitual, l’Accessori ha d'utilitzar programari precarregat. L'ús de l’Accessori, del Gestor o del programari precarregat implica l'acceptació d'aquest Acord. Si no accepteu els termes de l'Acord, no utilitzeu l’Accessori, el Gestor o el programari precarregat. 

1. Llicència concedida
Segons els termes i condicions d'aquest acord, se us concedeix una llicència limitada, no exclusiva i revocable per instal•lar, utilitzar, accedir, mostrar i executar una còpia del Gestor en un únic Accessori. No està permès posar el Gestor en una xarxa on diversos Accessoris podrien utilitzar-lo al mateix temps.
Algunes parts del Programari poden estar subjectes a llicències de font oberta. Els termes de la llicència de font oberta poden anul•lar alguns dels termes d'aquest Acord.

2. Reserva de drets i propietat
Samsung es reserva tots els drets sobre el Programari, sense perjudici de la llicència que Samsung li concedeix a l'usuari de manera explícita en aquest Acord per utilitzar el Programari de conformitat amb els termes i condicions de l’Acord. El Programari està protegit per copyright i altres lleis i tractats de propietat intel•lectual i industrial. Samsung és propietària del títol, copyright i altres drets de propietat intel•lectual i industrial del Programari. El Programari no es ven, sinó que se li atorga una llicència per utilitzar el Programari.

3. Restricció de llicència
No està permès fer enginyeria inversa, descompilar, desensamblar o intentar descobrir el codi font o els algorismes del Programari per altres mitjans, ni tampoc modificar o anul•lar cap funció del Programari ni crear obres derivades a partir del Programari (tret en la mesura en què la legislació aplicable permeti aquesta activitat malgrat aquesta limitació). No es pot llogar, oferir en "leasing", prestar, subllicenciar o oferir serveis d'allotjament comercial amb el Programari.

4. Serveis i actualitzacions
L’Accessori i el Gestor contenen, o poden ser compatibles amb, determinat programari de control de l'estat físic (“Programari de control físic”). Aquest Programari de control físic és només per a ús recreatiu. L’Accessori i el Programari de control físic no estan pensats pel diagnòstic de malalties o altres condicions sanitàries, ni per a la cura, alleujament, tractament o prevenció de malalties, ni per a altres finalitats mèdiques. Determinades dades derivades del Programari de control físic tenen només una finalitat informativa i no estan fetes per substituir la vostra relació amb el metge ni amb altres professionals mèdics. No passeu per alt ni endarreriu cap assessorament mèdic professional basant-vos en informacions obtingudes a través del Programari de control físic.
És possible que pugueu disposar també de serveis de tercers. Samsung rebutja qualsevol garantia o representació relacionada amb el contingut, precisió., completesa, eficàcia o compliment de lleis o regulacions aplicables en relació amb serveis de tercers.
Mitjançant el Gestor es pot actualitzar el Programari de l’Accessori. Samsung pot oferir o posar a disposició vostra Actualitzacions de Programari de l’Accessori (d’ara endavant, les “Actualitzacions”); això inclou, entre d'altres, reparació de defectes, actualització de serveis i millores de programari instal•lat a l’Accessori. Per utilitzar la versió que les Actualitzacions ofereixen, heu de tenir una llicència del Programari afectat per aquestes Actualitzacions. La versió actualitzada pot afegir funcions noves i, en alguns casos, eliminar funcions existents. Tot i que les Actualitzacions estaran disponibles en general, en algunes circumstàncies limitades les Actualitzacions només s'oferiran a través del vostre proveïdor de xarxa, i estaran regulades per la vostra relació contractual amb aquest proveïdor.

5. Permís per l'ús de dades
L'usuari reconeix i accepta que Samsung o els seus associats poden recollir i utilitzar informació tècnica com el número de sèrie, el nom del model, el codi de client, registre d'accessos, la versió actual del programari del vostre dispositiu, el MCC (Mobile Country Code, codi mòbil del país), MNC (Mobile Network Code, codi de xarxa mòbil) i TWID (número d'identificació únic de producte de memòria incorporat a l’Accessori). Samsung i els seus associats poden utilitzar aquesta informació per millorar o actualitzar els serveis de suport de l’Accessori i del Gestor, i es comprometen a no revelar-la a tercers de forma que l'usuari es pugui identificar. En tot moment, la vostra informació es tractarà d'acord amb la Política de privacitat de Samsung, que es pot consultar a: http://account.samsung.com/membership/pp.

6. Accés a dades 
Algunes de les funcions del Programari poden exigir que el vostre dispositiu mòbil accedeixi a Internet, i poden estar subjectes a les restriccions que imposi la vostra xarxa o el vostre proveïdor d'Internet. El Programari pot accedir-hi a través de la vostra xarxa mòbil; això es pot traduir en càrrecs addicionals, segons la vostra tarifa contractada. A més, el rendiment d'algunes de les funcions del Programari es pot veure afectat per la Idoneïtat i el rendiment del maquinari del dispositiu o de la tarifa de dades. 

7 Transferència de programari 
No es pot transferir aquest Acord ni els drets o obligacions sobre el Programari que s'hi detallen a un tercer, a menys que derivi de la venda de l’Accessori, junt amb el Programari. En aquest cas, la transferència ha d'incloure la totalitat del Programari (tots el seus components, el material imprès i suports multimèdia, les Actualitzacions i aquest Acord) i no es pot conservar cap còpia del Programari. La transferència no pot ser indirecta, com una tramesa. Abans de la transferència, l'usuari final que rep el Programari ha d'acceptar tots els termes de l'Acord.

8. Restricció d'exportació
L'usuari reconeix que el Gestor o el Programari estan subjectes a restriccions d'exportació a diversos països. L'usuari accepta complir les lleis nacionals i internacionals aplicables al Gestor o al Programari, incloses les lleis i regulacions de restricció d'exportació aplicables. 

9. Cancel•lació
Aquest Acord serà efectiu fins a la seva terminació. Els vostres drets atorgats per l'Acord quedaran anul•lats automàticament sense avís previ per part de Samsung en cas d'incompliment d'algun dels termes o condicions d'aquest Acord. La terminació d'aquest Acord suposa l'obligació de deixar d'utilitzar el Gestor i el Programari i la destrucció de totes les còpies del Gestor o del Programari.

10. Limitació de garanties
A MENYS QUE S'INDIQUI PER SEPARAT I PER ESCRIT EN UNA GARANTIA LIMITADA ADJUNTA A L’ACCESSORI, EL PROGRAMARI PROPORCIONAT PER SAMSUNG (JA SIGUI INCLÒS AMB L’ACCESSORI, DESCARREGAT O OBTINGUT AMB ALTRE PROCEDIMENT) ES PROPORCIONA "TAL QUAL" I "SEGONS DISPONIBILITAT", SENSE CAP TIPUS DE GARANTIA DE SAMSUNG, NI EXPLÍCITA NI IMPLÍCITA. SAMSUNG DENEGA, EN LA MÀXIMA EXTENSIÓ POSSIBLE SEGONS LES LLEIS APLICABLES, QUALSEVOL GARANTIA, EXPLÍCITA, IMPLÍCITA O REGULADA PER REGLAMENT, INCLOENT, SENSE LIMITACIÓ, LES GARANTIES IMPLÍCITES DE COMERCIABILITAT, QUALITAT SATISFACTÒRIA DEL PRODUCTE O DE L'EXECUCIÓ, IDONEÏTAT PER A UNA FINALITAT DETERMINADA, FIABILITAT O DISPONIBILITAT, PRECISIÓ, MANCA D'INFECCIÓ PER VIRUS INFORMÀTICS, GAUDI PACÍFIC, NO VIOLACIÓ DELS DRETS DE TERCERS I CAP ALTRA VIOLACIÓ DE DRETS. EN ALGUNES JURISDICCIONS NO ES PERMET L'EXCLUSIÓ O LIMITACIÓ DE GARANTIES IMPLÍCITES, DE MANERA QUE ÉS POSSIBLE QUE LES EXCLUSIONS O LIMITACIONS INDICADES NO SIGUIN APLICABLES EN EL VOSTRE CAS. AQUESTA DENEGACIÓ DE GARANTIA DEL PROGRAMARI PER PART DE SAMSUNG NO ES VEURÀ ALTERADA PER CAP ADVERTIMENT O INFORMACIÓ, ORAL O ESCRITA, OBTINGUDA PER L'USUARI DE SAMSUNG O ELS SEUS ASSOCIATS, NI CREARÀ CAP TIPUS DE GARANTIA PER PART DE SAMSUNG. 

11. Aplicacions i serveis de Samsung
Determinades aplicacions o serveis poden estar precarregades o disponibles per descarregar-les al vostre Accessori. Aquestes aplicacions o serveis poden exigir que sigueu membre del servei de Samsung (“Samsung Account”). Les obligacions i drets proporcionats per Samsung Account s'estableixen en uns termes i condicions independents, i a la política de privadesa de Samsung Account. Per a les aplicacions o els serveis que no requereixen un Samsung Account, pot ser necessari que accepteu els seus termes i condicions, i la seva política de privadesa. Amb aquest document, reconeixeu i accepteu que l’ús que feu d’aquestes aplicacions i serveis estarà subjecte als termes i condicions i a les polítiques de privadesa aplicables en cada cas.

12. Limitació de responsabilitat
SAMSUNG NO SERÀ RESPONSABLE DELS DANYS DE QUALSEVOL MENA DEGUTS A L'ÚS O A LA IMPOSSIBILITAT D'ÚS DEL PROGRAMARI, DEL SEU CONTINGUT O DE LES SEVES FUNCIONALITATS, INCLOENT-HI SENSE LIMITACIÓ ELS DANYS CAUSATS PER O RELACIONATS AMB ERRORS, OMISSIONS, INTERRUPCIONS, DEFECTES, ENDARRERIMENTS EN FUNCIONAMENT O TRANSMISSIÓ, VIRUS INFORMÀTICS, IMPOSSIBILITAT DE CONNECTAR, CÀRRECS DE XARXA I ALTRES DANYS DIRECTES, INDIRECTES, ESPECIALS, ACCIDENTALS, EXEMPLARS O RESULTANTS, FINS I TOT EN EL CAS QUE SAMSUNG HAGI REBUT AVÍS DE LA POSSIBILITAT D'AQUESTS DANYS. EN ALGUNES JURISDICCIONS NO ES PERMET L'EXCLUSIÓ O LIMITACIÓ DE DANYS ACCIDENTALS O RESULTANTS, DE MANERA QUE ÉS POSSIBLE QUE LES EXCLUSIONS O LIMITACIONS INDICADES NO SIGUIN APLICABLES EN EL VOSTRE CAS. A PESAR DE L'ESTABLERT ANTERIORMENT, LA RESPONSABILITAT TOTAL DE SAMSUNG AMB L'USUARI EN CAS DE PÈRDUES, DANYS O ACCIONS JURISDICCIONALS, INCLOENT SENSE LIMITACIÓ LES BASADES EN CONTRACTE, GREUGE O ALTRES, QUE SORGEIXIN DE L'ÚS DEL PROGRAMARI O D'ALGUN ALTRE DELS TERMES D'AQUEST ACORD, NO SUPERARAN L'IMPORT PAGAT PEL COMPRADOR ESPECÍFICAMENT PER AQUEST PROGRAMARI. LES LIMITACIONS, EXCLUSIONS I DENEGACIONS ANTERIORS (INCLOENT-HI LES SECCIONS 10 I 11) S'APLICARAN AMB L’ABAST MÀXIM PERMÈS PER LA LLEI APLICABLE, FINS I TOT SI EL REMEI CORRESPONENT NO COMPLEIX LA SEVA FINALITAT ESSENCIAL.

13. Llei aplicable
Aquest Acord estarà regulat per les lleis de la jurisdicció on l'usuari resideixi, sense considerar el seu conflicte amb les disposicions legals. Aquest Acord no estarà regulat per les Convencions de les Nacions Unides sobre contractes per a la venda internacional de béns, l'aplicació de les quals s'exclou de manera explícita. 

14. Resolució de conflictes 
En cas de conflicte, controvèrsia o diferència sorgida d'aquest Acord o del vostre ús del Programari que no es resolgui amistosament estarà subjecte a la jurisdicció no exclusiva dels tribunals de la jurisdicció en la que resideixi l'usuari. A pesar del punt precedent, Samsung es reserva el dret a sol•licitar l’aplicació de mesures cautelars (o qualsevol mena de mesura jurídica equivalent de caràcter urgent) en qualsevol jurisdicció. 

15. Totalitat de l'acord
Aquest Acord representa la totalitat de l'acord entre l'usuari i Samsung en relació amb el Programari, i substitueix qualsevol comunicació, proposta o representació anterior o contemporània, oral o escrita, relativa al Programari o a qualsevol altra matèria tractada en aquest Acord. En cas que alguna de les disposicions d'aquest Acord es consideri invàlida, impossible d'imposar o il•legal, la resta de disposicions seguiran tenint ple efecte.
