ข้อตกลงการอนุญาตสำหรับผู้ใช้

โปรดอ่านข้อตกลงการอนุญาตให้ใช้สิทธิ์ ("ข้อตกลง") นี้โดยละเอียดก่อนใช้อุปกรณ์สวมใส่ที่ผลิต หรือมียี่ห้อ Samsung ซึ่งสามารถใช้งานร่วมกับอุปกรณ์มือถือ Samsung เช่น Gear และ Gear Fit series (เรียกรวมกันว่า “อุปกรณ์สวมใส่”) และแอพพลิเคชั่น Manager อุปกรณ์สวมใส่ Samsung ซึ่งสามารถใช้งานร่วมกับอุปกรณ์มือถือ Samsung (เรียกรวมกันว่า “Manager”) ได้เนื่องจากข้อตกลงนี้มีข้อมูลสำคัญอยู่ 
ข้อตกลงนี้เป็นข้อตกลงทางกฎหมายระหว่างคุณ (ไม่ว่าจะเป็นบุคคลหรือนิติบุคคล) กับ Samsung Electronics Co., Ltd. (“Samsung”) เกี่ยวกับซอฟต์แวร์ที่จัดหาให้พร้อมกับข้อตกลงนี้ ซึ่งเป็นเจ้าของโดย Samsung และบริษัทในเครือ รวมทั้งผู้จัดหาและผู้ถือลิขสิทธิ์ที่เป็นบุคคลที่สาม ซึ่งประกอบด้วยซอฟต์แวร์และมีเดียที่เกี่ยวข้อง สิ่งพิมพ์ เอกสาร “ออนไลน์” หรือเอกสารอิเล็กทรอนิกส์เกี่ยวกับการใช้งานอุปกรณ์สวมใส่และ/หรือ Manager ของคุณ (เรียกโดยรวมว่า“ซอฟต์แวร์”) 

Manager เป็นโปรแกรมซอฟต์แวร์สำหรับเชื่อมต่ออุปกรณ์มือถือของคุณ ( “อุปกรณ์”) กับอุปกรณ์สวมใส่ ให้คุณจัดการ ควบคุม หรืออัพเดทซอฟต์แวร์ของอุปกรณ์สวมใส่ผ่านอุปกรณ์ อุปกรณ์สวมใส่จำเป็นต้องใช้ซอฟต์แวร์ที่โหลดให้มาล่วงหน้าสำหรับการทำงานตามปกติ  เมื่อคุณใช้งานอุปกรณ์สวมใส่ Manager หรือซอฟต์แวร์ที่โหลดให้มาล่วงหน้า จะถือว่าคุณยอมรับเงื่อนไขของข้อตกลงนี้  หากคุณไม่ยอมรับเงื่อนไขของข้อตกลงนี้ โปรดอย่าใช้อุปกรณ์สวมใส่ Manager หรือซอฟต์แวร์ที่โหลดให้มาล่วงหน้า 
1. การให้สิทธิ์ใบอนุญาต
คุณได้รับใบอนุญาตที่ใช้งานได้จำกัด ไม่เป็นเอกสิทธิ์เฉพาะและเพิกถอนได้ในการติดตั้ง ใช้งาน เข้าถึง แสดง และเรียกใช้ Manager เพียงสำเนาเดียวบนอุปกรณ์สวมใส่หนึ่งชิ้นเท่านั้น ทั้งนี้ขึ้นอยู่กับข้อกำหนดและเงื่อนไขของข้อตกลงนี้ คุณไม่ได้รับอนุญาตให้เปิดใช้งาน Manager บนเครือข่ายซึ่งสามารถใช้งานอุปกรณ์สวมใส่หลายชิ้นพร้อมกันได้
บางรายการของซอฟต์แวร์อาจอยู่ภายใต้การควบคุมของใบอนุญาตของโอเพ่นซอร์ส  ข้อกำหนดของใบอนุญาตของโอเพ่นซอร์สมีผลบังคับใช้เหนือกว่าเงื่อนไขของข้อตกลงนี้

2. การสงวนสิทธิ์และความเป็นเจ้าของ
Samsung ขอสงวนสิทธิ์ทั้งหมดที่ไม่ได้ให้สิทธิ์แก่คุณโดยชัดแจ้งในข้อตกลงนี้ ซอฟต์แวร์อยู่ภายใต้การคุ้มครองลิขสิทธิ์และกฎหมายและอนุสัญญาทรัพย์สินทางปัญญาอื่นๆ Samsung เป็นเจ้าของชื่อ ลิขสิทธิ์ และสิทธิ์ในทรัพย์สินทางปัญญาอื่นๆ ในซอฟต์แวร์ ซอฟต์แวร์เป็นการอนุญาตให้ใช้ ไม่ใช่การขาย

3. ข้อจำกัดของใบอนุญาต
คุณไม่ได้รับอนุญาตให้ทำวิศวกรรมย้อนกลับ แปลกลับ แยกส่วน หรือพยายามค้นหาซอร์สโค้ดหรืออัลกอริธึมของซอฟต์แวร์ หรือแก้ไขหรือปิดใช้งานคุณสมบัติใดๆ ของซอฟต์แวร์ หรือสร้างงานต่อเนื่องจากซอฟต์แวร์ คุณไม่ได้รับอนุญาตให้เช่า ปล่อยเช่า ให้ยืม อนุญาตให้ใช้ซอฟต์แวร์ต่อหรือให้บริการโฮสต์โดยใช้ซอฟต์แวร์ในเชิงพาณิชย์

4. บริการและการอัพเดท
อุปกรณ์สวมใส่และ Manager ประกอบด้วยหรืออาจใช้งานได้กับบางซอฟต์แวร์สำหรับการจัดการ Fit (“ซอฟต์แวร์ Fit”) ซอฟต์แวร์ Fit มีวัตถุประสงค์เพื่อใช้ในการสันทนาการเท่านั้น อุปกรณ์สวมใส่และซอฟต์แวร์ Fit ไม่ได้มีวัตถุประสงค์เพื่อใช้วินิจฉัยโรคหรือสภาพอื่นๆ หรือเพื่อการรักษา บรรเทา ดูแล หรือป้องกันโรคหรือเพื่อวัตถุประสงค์ทางการแพทย์อื่นๆ ข้อมูลบางอย่างจากซอฟต์แวร์ Fit มีวัตถุประสงค์เพื่อเป็นการให้ข้อมูลเท่านั้น และไม่ได้มีวัตถุประสงค์เพื่อใช้แทนที่ความสัมพันธ์ระหว่างคุณกับแพทย์ของคุณ หรือผู้ให้บริการสาธารณสุขอื่นๆ โปรดอย่าละเลยคำแนะนำของแพทย์ผู้เชี่ยวชาญ หรือขอคำแนะนำล่าช้า เนื่องจากสิ่งที่คุณได้เรียนรู้จากซอฟต์แวร์ Fit
อาจมีบริการของบุคคลที่สามที่พร้อมให้คุณใช้งานได้ Samsung ปฏิเสธความรับผิดชอบใดๆ ในการรับประกันหรือรับรองเนื้อหา ความถูกต้อง ความสมบูรณ์ ประสิทธิภาพ การปฏิบัติตามกฎหมายหรือกฎระเบียบที่มีผลบังคับใช้ของบริการของบุคคลที่สาม
คุณสามารถอัพเดทซอฟต์แวร์ของอุปกรณ์สวมใส่โดยใช้ Manager ได้ Samsung อาจจัดหาหรือให้คุณอัพเดทซอฟต์แวร์อุปกรณ์สวมใส่ (“อัพเดท”) รวมถึงแต่ไม่จำกัดเฉพาะการแก้ไขบัก การอัพเกรดบริการ การอัพเกรดและการปรับปรุงซอฟต์แวร์ที่ติดตั้งไว้ในอุปกรณ์สวมใส่ของคุณก่อนหน้านี้ เพื่อใช้เวอร์ชันที่ให้มากับอัพเดทดังกล่าว คุณต้องมีใบอนุญาตใช้งานซอฟต์แวร์ที่มีสิทธิ์อัพเดท เวอร์ชันที่อัพเดทอาจเพิ่มฟังก์ชันใหม่ๆ และบางครั้งอาจลบฟังก์ชันที่มีอยู่ โดยทั่วไป แม้อัพเดทจะพร้อมใช้งาน แต่บางครั้ง อัพเดทจะได้รับการเสนอผ่านเครือข่ายมือถือของคุณเท่านั้น และ อัพเดทดังกล่าวจะถูกควบคุมภายใต้สัญญาของคุณกับเครือข่ายมือถือของคุณ

5. การยินยอมให้ใช้ข้อมูล
คุณรับทราบและยอมรับว่า Samsung และ/หรือบริษัทในเครืออาจเก็บรวบรวมและใช้ข้อมูลทางเทคนิค เช่น  หมายเลขผลิตภัณฑ์ ชื่อรุ่น รหัสลูกค้า การบันทึกการเข้าใช้งาน เวอร์ชัน SW ปัจจุบันของอุปกรณ์ MCC (Mobile Country Code) MNC (Mobile Network Code) และ TWID (รหัสที่ไม่ซ้ำกันของผลิตภัณฑ์หน่วยความจำที่อยู่ในอุปกรณ์สวมใส่) Samsung และบริษัทในเครืออาจใช้ข้อมูลนี้เพื่อการปรับปรุงหรืออัพเกรดบริการที่สนับสนุนอุปกรณ์สวมใส่และ Manager และจะไม่เปิดเผยข้อมูลนี้ต่อบุคคลที่สามในลักษณะที่สามารถระบุตัวตนของคุณ การดำเนินการกับข้อมูลของคุณจะเป็นไปตามนโยบายความเป็นส่วนตัวของ Samsung คุณสามารถดูนโยบายนี้ได้ที่: http://account.samsung.com/membership/pp

6. การเข้าถึงข้อมูล 
คุณสมบัติบางอย่างของซอฟต์แวร์อาจกำหนดให้อุปกรณ์ของคุณต้องเข้าใช้งานอินเทอร์เน็ต และอาจมีข้อจำกัดของเครือข่ายหรือผู้ให้บริการอินเทอร์เน็ตของคุณ ซอฟต์แวร์อาจเข้าใช้งานผ่านเครือข่ายมือถือของคุณ ซึ่งอาจมีการเรียกเก็บค่าใช้จ่ายเพิ่มเติม ทั้งนี้ขึ้นอยู่กับแผนการชำระเงินของคุณ  นอกจากนี้ การใช้คุณสมบัติบางอย่างของซอฟต์แวร์อาจได้รับผลกระทบจากความเหมาะสมและประสิทธิภาพการทำงานของฮาร์ดแวร์ของอุปกรณ์หรือการเข้าถึงข้อมูล 

7 การถ่ายโอนซอฟต์แวร์ 
คุณไม่ได้รับอนุญาตให้ถ่ายโอนข้อตกลงนี้ หรือสิทธิ์หรือข้อผูกพันต่อซอฟต์แวร์ที่ให้สิทธิ์ไว้ในที่นี้แก่บุคคลที่สาม เว้นแต่ในกรณีที่มีความเกี่ยวข้องกับการขายอุปกรณ์สวมใส่ที่มาพร้อมกับซอฟต์แวร์ ในกรณีดังกล่าว การถ่ายโอนต้องรวมซอฟต์แวร์ทั้งหมด (รวมทั้งชิ้นส่วนประกอบ มีเดียและสิ่งพิมพ์ อัพเกรด ข้อตกลงนี้ทั้งหมด) และคุณไม่ได้รับอนุญาตให้จัดเก็บสำเนาของซอฟต์แวร์นี้ การถ่ายโอนจะต้องไม่เป็นการถ่ายโอนทางอ้อม เช่น การฝากขาย ก่อนถ่ายโอน ผู้ใช้ที่เป็นผู้รับซอฟต์แวร์ต้องยอมรับเงื่อนไขทั้งหมดตามข้อตกลงนี้

8. ข้อจำกัดการส่งออก  
คุณรับทราบว่า Manager หรือซอฟต์แวร์ขึ้นอยู่กับข้อจำกัดการส่งออกของประเทศต่างๆ คุณยอมรับว่าจะปฏิบัติตามกฎหมายในประเทศและต่างประเทศที่มีผลบังตับใช้ทั้งหมดกับ Manager หรือซอฟต์แวร์ รวมถึงกฎหมายและกฎระเบียบเกี่ยวกับข้อจำกัดการส่งออกที่มีผลบังคับใช้ทั้งหมด   

9. การสิ้นสุด
ข้อตกลงนี้มีผลบังคับใช้จนกว่าจะมีการยกเลิก สิทธิ์ของคุณภายใต้ข้อตกลงนี้จะถูกยกเลิกโดยอัตโนมัติโดยไม่ต้องแจ้งล่วงหน้าจาก Samsung หากคุณไม่ปฏิบัติตามข้อกำหนดและเงื่อนไขของข้อตกลงนี้ เมื่อยกเลิกข้อตกลงนี้ คุณต้องหยุดใช้ Manager หรือซอฟต์แวร์ และทำลายสำเนาทั้งหมดของ Manager หรือซอฟต์แวร์

10. การปฏิเสธความรับผิดของการรับประกัน
เว้นแต่ได้ระบุไว้แยกต่างหากในการรับประกันที่จำกัดที่จัดทำเป็นลายลักษณ์อักษรโดยชัดแจ้งที่ให้มาพร้อมกับอุปกรณ์สวมใส่ของคุณ ซอฟต์แวร์ที่จัดหาให้โดย SAMSUNG (ไม่ว่าจะรวมอยู่กับอุปกรณ์สวมใส่ ดาวน์โหลดมาหรือได้มา) จัดหาให้ “ตามที่เป็นอยู่” และ “ตามที่มีอยู่” โดยไม่มีการรับประกันใดๆ จาก SAMSUNG ไม่ว่าโดยชัดแจ้งหรือโดยนัย SAMSUNG ปฏิเสธการรับประกันทั้งหมดโดยชัดแจ้ง โดยนัย หรือตามกฎหมาย รวมถึงแต่ไม่จำกัดเฉพาะการรับประกันโดยนัยต่อความสามารถในการจำหน่ายได้ ความพึงพอใจในคุณภาพหรือความเชี่ยวชาญชำนาญ ความเหมาะสมต่อวัตถุประสงค์เฉพาะ ความเชื่อถือได้หรือความพร้อมใช้งาน ความถูกต้อง การปราศจากไวรัส การใช้งานโดยสงบ การไม่ละเมิดสิทธิ์ของบุคคลที่สามหรือการละเมิดสิทธิ์อื่นๆ ทั้งนี้ภายใต้ขอบเขตสูงสุดที่กฎหมายที่มีผลบังคับใช้อนุญาต เขตอำนาจศาลบางแห่งห้ามการละเว้นหรือจำกัดการรับประกันโดยนัย ในกรณีดังกล่าว การละเว้นและข้อจำกัดข้างต้นจะไม่มีผลบังคับใช้กับคุณ คำแนะนำหรือข้อมูลที่คุณได้รับจาก SAMSUNG หรือบริษัทในเครือ ไม่ว่าโดยทางวาจาหรือเป็นลายลักษณ์อักษร ไม่ถือเป็นภาระผูกพันในการเปลี่ยนแปลงการปฏิเสธความรับผิดต่อการรับประกันโดย SAMSUNG ต่อซอฟต์แวร์ หรือเป็นการรับประกันใดๆ จาก SAMSUNG 

11. แอพพลิเคชั่นและบริการ Samsung
แอพพลิเคชั่นและ/หรือบริการบางประเภทอาจโหลดให้มาล่วงหน้าแล้ว หรือสามารถดาวน์โหลดไปยังอุปกรณ์สวมใส่ของคุณได้ แอพพลิเคชั่นและ/หรือบริการดังกล่าวอาจต้องเป็นสมาชิกบริการของ Samsung (“Samsung Account”) ภาระผูกพันและสิทธิ์ของคุณภายใต้ Samsung Account กำหนดไว้ในข้อกำหนดและเงื่อนไข รวมถึงนโยบายความเป็นส่วนตัวแยกต่างหากสำหรับ Samsung Account สำหรับแอพพลิเคชั่นและ/หรือบริการที่ไม่ต้องใช้ Samsung Account อาจต้องให้คุณยินยอมตามข้อกำหนดและเงื่อนไข รวมถึงนโยบายความเป็นส่วนตัวของแอพพลิเคชั่นและ/หรือบริการเหล่านั้น ในกรณีนี้ คุณเข้าใจและตกลงว่าข้อกำหนดและเงื่อนไข รวมถึงนโยบายความเป็นส่วนตัวที่เกี่ยวข้องมีผลบังคับใช้กับแต่ละแอพพลิเคชั่นและบริการ

12. ข้อจำกัดความรับผิด
SAMSUNG จะไม่รับผิดต่อความเสียหายใดๆ ที่เกิดจากหรือเกี่ยวกับการใช้ หรือความไม่สามารถใช้งานซอฟต์แวร์ เนื้อหาหรือฟังก์ชั่นใดๆ รวมถึงแต่ไม่จำกัดเฉพาะความเสียหายที่เกิดจากหรือเกี่ยวกับข้อผิดพลาด การละเว้น การติดขัด ความบกพร่อง ความล่าช้าในการทำงานหรือการส่ง ไวรัสคอมพิวเตอร์ ความล้มเหลวในการเชื่อมต่อ ค่าบริการเครือข่าย และความเสียหายทางตรง ความเสียหายทางอ้อม ความเสียหายพิเศษ ความเสียหายด้วยเหตุบังเอิญ ความเสียหายที่เป็นตัวอย่าง หรือความเสียหายที่เป็นผลตามมา แม้ว่า SAMSUNG จะได้รับแจ้งถึงความเป็นไปได้ของความเสียหายนั้นก็ตาม เขตอำนาจศาลบางแห่งห้ามการละเว้นการจำกัดความรับผิดต่อความเสียหายด้วยเหตุบังเอิญ หรือความเสียหายที่เป็นผลตามมา การละเว้นและข้อจำกัดข้างต้นจะไม่มีผลบังคับใช้กับคุณ โดยไม่คำนึงถึงที่กล่าวมาข้างต้น ความรับผิดโดยรวมของ SAMSUNG ที่มีต่อคุณ ต่อการสูญเสีย ความเสียหาย มูลเหตุ รวมถึงแต่ไม่จำกัดเฉพาะตามสัญญา การละเมิดหรืออื่นๆ อันเกิดจากการใช้ซอฟต์แวร์ของคุณ หรือข้อกำหนดอื่นใดของข้อตกลงนี้ จะไม่เกินราคาที่ผู้ซื้อชำระในการซื้อซอฟต์แวร์นี้ ข้อจำกัด การละเว้น และการปฏิเสธความรับผิดที่ระบุไว้ข้างต้น (รวมถึงส่วนที่ 10 และ 11) มีผลบังคับใช้ภายในขอบเขตสูงสุดที่กฎหมายอนุญาต แม้ว่าการเยียวยาจะไม่ตรงตามวัตถุประสงค์ที่จำเป็น

13. กฎหมายที่มีผลบังคับใช้
ข้อตกลงนี้อยู่ภายใต้การกำกับของกฎหมายของเขตอำนาจศาลที่คุณพำนักอาศัย โดยไม่คำนึงถึงความขัดแย้งของข้อกำหนดของกฎหมาย ข้อตกลงนี้ไม่อยู่ภายใต้การกำกับของอนุสัญญาว่าด้วยสัญญาซื้อขายระหว่างประเทศขององค์กรสหประชาชาติ ซึ่งไม่ได้ถูกรวมไว้โดยชัดแจ้ง 

14. การระงับข้อพิพาท 
หากไม่สามารถยุติข้อพิพาท ความขัดแย้งหรือความแตกต่างที่เกิดขึ้นไม่ว่าในลักษณะใดๆ อันเนื่องมาจากข้อตกลงนี้หรือการใช้ซอฟต์แวร์ของคุณ ให้ใช้เขตอำนาจศาลที่ไม่เป็นเอกสิทธิ์เฉพาะของเขตอำนาจศาลที่คุณพำนักอาศัย  โดยไม่คำนึงถึงที่กล่าวมาข้างต้น Samsung อาจขอคำสั่งห้ามกระทำการในเขตอำนาจศาลใดๆ (หรือคำสั่งคุ้มครองชั่วคราวตามกฎหมายด่วนที่เทียบเท่า)  

15.  ข้อตกลงทั้งหมด
ข้อตกลงนี้เป็นข้อตกลงทั้งหมดระหว่างคุณกับ Samsung ที่เกี่ยวกับซอฟต์แวร์ และใช้แทนการสื่อสาร ข้อเสนอ และการเป็นตัวแทนทั้งโดยวาจาหรือเป็นลายลักษณ์อักษรทั้งหมดก่อนหน้านี้หรือในขณะนี้ เกี่ยวกับซอฟต์แวร์หรือประเด็นอื่นใดภายใต้ข้อตกลงนี้ หากเงื่อนไขใดๆ ของข้อตกลงนี้ถือว่าเป็นโมฆะ ไม่ถูกต้อง ไม่สามารถบังคับใช้ได้ หรือผิดกฎหมาย ให้ถือว่าเงื่อนไขอื่นๆ ยังคงมีผลบังคับใช้ต่อไปโดยสมบูรณ์
