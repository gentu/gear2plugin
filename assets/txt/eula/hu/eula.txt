Végfelhasználói licencszerződés

A jelen Végfelhasználói licencszerződés („szerződés”) fontos információkat tartalmaz, ezért kérjük, olvassa el körültekintően, mielőtt használatba venné a Samsung mobilkészülékekkel kompatibilis Samsung gyártmányú vagy márkájú viselhető készülékeket, mint amilyen a Gear vagy a Gear Fit (összefoglaló néven „viselhető készülék”), valamint a Samsung mobilkészülékekkel kompatibilis Samsung viselhetőkészülék-kezelő alkalmazásokat (összefoglaló néven „Manager”). Ön tudomásul veszi és elfogadja, hogy hacsak nem távolítja el a Managert, a jelen szerződés nem jelenik meg újra, amikor újabb viselhető készüléket csatlakoztat mobilkészülékéhez; ilyenkor úgy tekintjük, hogy Ön az újabb viselhető készülékre vonatkozóan is elfogadta a jelen szerződés feltételeit.
A jelen szerződés egy jogi megállapodás Ön (magánszemély vagy önálló jogi személy) és a Samsung Electronics Co., Ltd. („Samsung”) között a jelen szerződéshez mellékelt és a Samsung és leányvállalatai, valamint harmadik félnek minősülő szállítói és licencvevői tulajdonát képező szoftverre vonatkozóan, amely magában foglalja a szoftvert és a kapcsolódó adathordozókat, nyomtatványokat, online vagy elektronikus dokumentációt, amelyek tárgya a viselhető készülék és a Manager alkalmazás (együttesen „szoftver”) használata. 

A Manager alkalmazás egy program, amellyel mobil készülékét („készülék”) csatlakoztathatja a viselhető készülékhez, és a készüléken keresztül kezelheti, vezérelheti vagy frissítheti a viselhető készülék szoftverét. A viselhető készülék normál működéséhez az előzetesen a készülékre töltött szoftver használata szükséges.  A viselhető készülék, a Manager alkalmazás vagy az előzetesen a készülékre töltött szoftver használatával Ön elfogadja a jelen szerződés feltételeit.  Ha nem fogadja el a feltételeket, ne használja a viselhető készüléket, a Manager alkalmazást vagy az előzetesen a készülékre töltött szoftvert. 
1. Használati engedély
A jelen szerződés feltételei és rendelkezései értelmében Önnek nem kizárólagos, visszavonható licencet adunk a Manager alkalmazás egy darab viselhető készüléken történő használatára, elérésére, megjelenítésére és egy példányban történő futtatására. Ön nem teheti elérhetővé a Manager alkalmazást olyan hálózaton keresztül, ahol egyidejűleg több viselhető készüléken használhatnák.
A szoftver egyes elemei nyílt forrású licencek hatálya alá tartozhatnak.  A nyílt forrású licenc rendelkezései felülbírálhatják a jelen szerződés bizonyos feltételeit.

2. Jogok és tulajdonjog fenntartása
A Samsung fenntart minden jogot, amelyet a jelen szerződésben nem ruház Önre kifejezetten. A szoftver szerzői jogi védelem és a szellemi tulajdonra vonatkozó törvények és egyezmények védelme alatt áll. A szoftver tulajdonjoga, szerzői joga és minden más, szellemi tulajdonhoz fűződő jog a Samsungot illeti. Önnek használati engedélyt adunk a szoftverre, nem adjuk azt el.

3. Korlátozott licenc
Ön nem fejtheti vissza, fordíthatja vissza vagy próbálhatja meg más módon megismerni a szoftver forráskódját vagy algoritmusait, vagy módosítani a szoftvert vagy hatástalanítani annak bármely funkcióját, vagy a szoftveren alapuló származékos művet létrehozni. Ön nem adhatja bérbe, lízingbe, kölcsönbe, allicencbe a szoftvert, vagy nyújthat vele kereskedelmi célú hosting szolgáltatásokat.

4. Szolgáltatások és frissítések
A viselhető készülék és a Manager alkalmazás magában foglalhat bizonyos fitneszmenedzsment szoftvert („fitneszszoftver”), vagy kompatibilis lehet azzal. A fitneszszoftver kizárólag rekreációs használatra szolgál. A viselhető készülék és a fitneszszoftver rendeltetése szerint nem alkalmas betegségek vagy más állapotok diagnosztizálására, betegségek gyógyítására, enyhítésére, kezelésére vagy megelőzésére, vagy bármely egyéb orvosi célra. A fitneszszoftverből származó bizonyos adatok kizárólag tájékoztató jellegűek, és nem hivatottak arra, hogy helyettesítsék az Ön és orvosa vagy más egészségügyi szolgáltató közötti kapcsolatot. Ne hagyja figyelmen kívül a szakszerű orvosi tanácsot, és ne késlekedjen felkeresni orvosát pusztán a fitneszszoftver révén szerzett ismeretei miatt.
Önnek rendelkezésére állhatnak harmadik fél által nyújtott szolgáltatások is. A Samsung nem vállal semmilyen garanciát vagy szavatosságot semmilyen, harmadik fél által nyújtott szolgáltatás tartalmáért, pontosságáért, hiánytalanságáért, hatékonyságáért, vagy bármely vonatkozó törvénynek vagy jogszabálynak való megfelelőségéért.
Ön a Manager alkalmazás használatával frissítheti a viselhető készülék szoftverét. A Samsung átadhat vagy elérhetővé tehet Ön számára a viselhető készülékhez szoftverfrissítéseket („frissítés”), beleértve korlátozás nélkül a viselhető készülékre előzetesen telepített bármely szoftver hibajavításait, szolgáltatásbővítéseit, bővítéseit és továbbfejlesztéseit. Az ilyen frissítéssel kapott verzió használatához elsőként be kell szereznie a frissítésre jogosult szoftver licencét. A frissített változat új funkciókkal bővülhet, és néhány korlátozott esetben törölhet létező funkciókat. Míg a frissítés általánosságban elérhető, bizonyos korlátozott körülmények között a frissítést csak az Ön hálózatszolgáltatója kínálja fel, és az ilyen frissítésekre az Ön és a hálózatszolgáltatója közötti szerződéses jogviszony szabályai érvényesek.

5. Beleegyezés az adatok használatába
Ön tudomásul veszi, és egyetért azzal, hogy a Samsung és/vagy leányvállalatai technikai jellegű adatokat gyűjtsön és használjon fel, mint például a gyártási szám, a modellnév, a vevőkód, hozzáférjen az alkalmazás általános használati adataihoz (pl. használati gyakoriság, időtartam, hibák), készüléke aktuális szoftververziójához, a mobil országkódhoz (MCC – Mobile Country Code), a mobil hálózatkódhoz (MNC – Mobile Network Code) és a TWID azonosítóhoz (a viselhető készülék beépített memóriájának egyedi azonosító száma). A Samsung és leányvállalatai ezeket az információkat a viselhető készülékhez és a Manager alkalmazáshoz nyújtott terméktámogatási szolgáltatások bővítésére használja fel, és nem közli az információt harmadik féllel olyan formában, amely alkalmas az Ön személyének azonosítására. Az Ön adatait mindenkor a Samsung adatkezelési irányelvével összhangban kezeljük, amely megtekinthető a http://account.samsung.com/membership/pp címen.

6. Adatelérés 
A szoftver egyes funkcióihoz a mobil készüléknek csatlakoznia kell az internethez, és a hálózat- vagy internetszolgáltató korlátozásai lehetnek rájuk érvényesek. A szoftver csatlakozhat a mobil hálózathoz, ami előfizetéstől függően további díjjal járhat.  Emellett a szoftver egyes funkciói által nyújtott élményt befolyásolhatja a készülék hardverének vagy az adathozzáférésnek az alkalmassága és teljesítménye. 

7 A szoftver átruházása 
Ön nem ruházhatja át harmadik félre a jelen szerződést vagy a szerződésben a szoftverre vonatkozóan biztosított jogokat vagy kötelezettségeket, kivéve ha az a szoftverhez tartozó viselhető készülékkel együtt történik. Ilyen esetben át kell adnia a teljes szoftvert (beleértve annak minden alkotórészét, az adathordozókat és a nyomtatványokat, a frissítéseket és a jelen szerződést), és nem tarthatja meg a szoftver másolatát. Az átruházás nem történhet közvetett módon, például bizományban. Az átruházás előtt a szoftvert átvevő végfelhasználónak el kell fogadnia a szerződés összes feltételét.

8. Exportkorlátozás  
Ön tudomásul veszi, hogy a Manager alkalmazás vagy a szoftver különböző országokban exportkorlátozás hatálya alá eshet. Ön beleegyezik abba, hogy betartja az összes vonatkozó nemzetközi és nemzeti jogszabályt, amely a Manager alkalmazásra vagy a szoftverre vonatkozik, beleértve az összes vonatkozó exportkorlátozási törvényt és jogszabályt.   

9. Megszüntetés
A jelen szerződés megszűnésig hatályos. Ha azonban Ön nem tesz eleget a szerződésben foglaltaknak, akkor az Önt a jelen szerződés keretén belül megillető jogok a Samsung általi külön értesítés nélkül automatikusan megszűnnek. A szerződés megszűnésekor Ön köteles felhagyni a Manager alkalmazás vagy a szoftver használatával, és megsemmisíteni a Manager alkalmazás vagy a szoftver összes példányát.

10. A garancia korlátozása
AMENNYIBEN A VISELHETŐ KÉSZÜLÉKHEZ MELLÉKELT ÍRÁSOS KIFEJEZETT KORLÁTOZOTT GARANCIA KÜLÖN NEM RENDELKEZIK MÁSKÉNT, A SAMSUNG ÁLTAL (A VISELHETŐ KÉSZÜLÉKHEZ MELLÉKELTEN, LETÖLTHETŐ VAGY EGYÉB MÓDON) BIZTOSÍTOTT SZOFTVER ADOTT ÁLLAPOTÁBAN ÉS RENDELKEZÉSRE ÁLLÁSTÓL FÜGGŐEN, A SAMSUNG RÉSZÉRŐL MINDENNEMŰ, KIFEJEZETT VAGY VÉLELMEZETT GARANCIA NÉLKÜL KERÜL ÁTADÁSRA. A SAMSUNG A VONATKOZÓ JOGSZABÁLYOK ÁLTAL MEGENGEDETT LEHETSÉGES LEGNAGYOBB MÉRTÉKBEN KIZÁR MINDENNEMŰ, KIFEJEZETT, VÉLELMEZETT VAGY JOGSZABÁLYON ALAPULÓ GARANCIÁT AZ ELADHATÓSÁGRA, A KIELÉGÍTŐ MINŐSÉGRE VAGY SZAKSZERŰSÉGRE, ADOTT CÉLRA VALÓ ALKALMASSÁGRA, MEGBÍZHATÓSÁGRA VAGY RENDELKEZÉSRE ÁLLÁSRA, PONTOSSÁGRA, VÍRUSMENTESSÉGRE, CSENDES FELHASZNÁLÓI ÉLMÉNYRE, HARMADIK FELET ILLETŐ JOGOK MEGSÉRTÉSÉNEK VAGY MÁS JOGSÉRTÉSEKNEK A MELLŐZÉSÉRE VONATKOZÓAN. EGYES ORSZÁGOK JOGSZABÁLYAI NEM ENGEDÉLYEZIK A VÉLELMEZETT GARANCIA KIZÁRÁSÁT VAGY KORLÁTOZÁSÁT, ÍGY ELŐFORDULHAT, HOGY A FENTI KIZÁRÁSOK VAGY KORLÁTOZÁSOK ÖNRE NEM VONATKOZNAK. A SAMSUNGTÓL VAGY LEÁNYVÁLLALATAITÓL KAPOTT SEMMILYEN TANÁCS VAGY INFORMÁCIÓ NEM MÓDOSÍTJA A SAMSUNG JELEN SZOFTVERRE VONATKOZÓ JOGI NYILATKOZATÁT, VAGY HOZ LÉTRE BÁRMILYEN NEMŰ GARANCIÁT A SAMSUNG RÉSZÉRŐL. 

11. Samsung alkalmazások és szolgáltatások
Lehetséges, hogy bizonyos alkalmazások és/vagy szolgáltatások gyárilag fel vannak töltve viselhető készülékére, vagy hogy bizonyos alkalmazásokat és/vagy szolgáltatásokat letölthet viselhető készülékére. Lehetséges, hogy az ilyen alkalmazások és/vagy szolgáltatások használatát Samsung Service tagsághoz kötik („Samsung-fiók”). A Samsung-fiókkal kapcsolatos jogait és kötelezettségeit egy külön szerződési feltételek dokumentum tartalmazza, továbbá a Samsung-fiókhoz külön adatvédelmi nyilatkozat is tartozik. Lehetséges, hogy azon alkalmazások és/vagy szolgáltatások esetén, amelyek használatához nem szükséges Samsung-fiók, külön szerződési feltételeket és adatvédelmi nyilatkozatot kell elfogadnia. Ezennel Ön tudomásul veszi és elfogadja, hogy szerződési feltételek és adatvédelmi nyilatkozatok vonatkoznak az egyes alkalmazásokra és szolgáltatásokra.
12. Felelősségkorlátozás
A SAMSUNG SEMMILYEN FELELŐSSÉGET NEM VÁLLAL A SZOFTVER, VALAMINT TARTALMÁNAK VAGY FUNKCIÓINAK HASZNÁLATÁBÓL VAGY HASZNÁLHATATLANSÁGÁBÓL FAKADÓAN, BELEÉRTVE NEM KIZÁRÓLAGOSAN A HIBÁK ÁLTAL VAGY AZOKKAL ÖSSZEFÜGGÉSBEN OKOZOTT KÁROKAT, KIMARADÁSOKAT, FENNAKADÁSOKAT, HIBÁKAT, KÉSLELTETETT MŰKÖDÉST VAGY ADATÁTVITELT, SZÁMÍTÓGÉPES VÍRUST, SIKERTELEN CSATLAKOZÁST, HÁLÓZATI DÍJAKAT, VALAMINT MINDEN EGYÉB KÖZVETLEN, KÖZVETETT, KÜLÖNLEGES, VÉLETLEN, KIVÉTELES VAGY KÖVETKEZMÉNYI KÁRT, MÉG ABBAN AZ ESETBEN SEM, HA A SAMSUNG FIGYELMEZTETÉST KAPOTT AZ ILYEN KÁROK BEKÖVETKEZÉSÉNEK LEHETŐSÉGÉRŐL. EGYES ORSZÁGOK JOGSZABÁLYAI NEM ENGEDÉLYEZIK A VÉLETLEN VAGY KÖVETKEZMÉNYI KÁROK KIZÁRÁSÁT VAGY KORLÁTOZÁSÁT, ÍGY ELŐFORDULHAT, HOGY A FENTI KIZÁRÁSOK VAGY KORLÁTOZÁSOK ÖNRE NEM VONATKOZNAK. A FENTIEK SÉRELME NÉLKÜL A SAMSUNG TELJES FELELŐSSÉGE ÖNNEL SZEMBEN MINDENFAJTA VESZTESÉG, KÁR, KERESETBEN SZEREPLŐ JOGCÍM TEKINTETÉBEN, BELEÉRTVE NEM KIZÁRÓLAGOSAN A SZERZŐDÉSEN VAGY ANNAK MEGSZEGÉSÉN ALAPULÓKAT VAGY A SZOFTVER ÖN ÁLTALI HASZNÁLATÁBÓL VAGY A JELEN SZERZŐDÉS BÁRMELY MÁS RENDELKEZÉSÉBŐL FAKADÓKAT, NEM HALADJA MEG A KIFEJEZETTEN A JELEN SZOFTVERÉRT FIZETETT VÉTELÁRAT. A FENTI KORLÁTOZÁSOK, KIZÁRÁSOK ÉS JOGI NYILATKOZATOK (BELEÉRTVE A 10. ÉS 11. SZAKASZT) A VONATKOZÓ TÖRVÉNYEK ÁLTAL MEGENGEDETT LEGNAGYOBB MÉRTÉKBEN ÉRVÉNYESEK MÉG AKKOR IS, HA A JOGORVOSLAT NEM TELJESÍTI LÉNYEGI CÉLJÁT.

13. Irányadó jog
A jelen szerződésre, tekintet nélkül a kollíziós jogi rendelkezésekre, az Ön lakóhelye szerinti ország törvényei vonatkoznak. A jelen szerződésre nem vonatkozik az áruk nemzetközi adásvételi szerződéseiről szóló ENSZ-egyezmény, amelynek alkalmazásától ezennel kifejezetten elállunk. 

14. Vitás kérdések rendezése 
Abban az esetben, ha a jelen szerződésből vagy a szoftver Ön általi használatából fakadó vita, jogvita vagy véleménykülönbség nem rendezhető közös megegyezéssel, akkor az Ön lakóhelye szerint illetékes bíróság jogosult nem kizárólagos illetékességgel annak eldöntésére.  A fentiek sérelme nélkül a Samsung jogorvoslattal élhet bírósági felülvizsgálat (vagy azzal egyenértékű gyors jogsegély) útján bármely joghatóság előtt. 

15.  A szerződés teljessége
A jelen szerződés az Ön és a Samsung között a szoftverre vonatkozóan létrejött teljes szerződés, amely hatályon kívül helyezi az összes korábbi vagy egyidejű szóbeli vagy írásos közlést, ajánlatot és kijelentést a szoftverre vagy bármely más, a jelen szerződés tárgyát képező kérdésre vonatkozóan. Ha a jelen szerződés bármely pontja semmis vagy érvénytelen, végrehajthatatlan vagy törvényellenes, a szerződés egyéb rendelkezései továbbra is hatályban maradnak.
