Comhaontú Ceadúnais an Úsáideora Deiridh


Léigh go cúramach an Comhaontú Ceadúnaithe Úsáideoir Deiridh (an "Comhaontú") sula n-úsáideann tú gléasanna inchaite de dhéantús nó de bhranda Samsung, gléasanna atá comhoiriúnach le gléasanna móibíleacha de chuid Samsung, m.sh. sraith Gear agus Gear Fit (“Gléas Inchaite”, i dteannta a chéile), agus feidhmchláir inchaite bainistíocht gléis de chuid Samsung atá comhoiriúnach le gléasanna móibíleacha Samsung, (“Bainisteoir”, i dteannta a chéile) de bhrí go bhfuil faisnéis thábhachtach ann. 

Is comhaontú dlíthiúil é an Comhaontú seo idir tú féin (duine aonair nó eintiteas singil) agus Samsung Electronics Co., Ltd. (“Samsung”) i gcomhair bogearraí, bogearraí ar le Samsung, lena chuideachtaí cleamhnaithe, lena sholáthraithe tríú páirtí agus lena cheadúnóirí é, a ghabhann leis an gComhaontú seo, lena n-áirítear bogearraí agus meáin ghaolmhara, ábhair phriontáilte, doiciméid “ar líne” nó leictreonacha i dtaca le húsáid an Ghléis Inchaite agus/nó an Bhainisteora (“Bogearraí”, i dteannta a chéile) agat. 


Is ríomhchlár bogearraí é an Bainisteoir a nascann do ghléas móibíleach (an “Gléas”) le Gléas Inchaite agus a chuireann ar do chumas bogearraí an Ghléis Inchaite a bhainistiú, a rialú nó a nuashonrú tríd an nGléas. Ní foláir úsáid a bhaint as bogearraí réamhlódáilte ar an nGléas Inchaite i gcomhair gnáthfheidhmiú. Glacann tú le téarmaí an Chomhaontaithe seo trí úsáid a bhaint as an nGléas Inchaite, an Bainisteoir nó na bogearraí réamhlódáilte.
Mura nglacann tú leis na téarmaí seo, ná bain úsáid as an nGléas Inchaite, an Bainisteoir ná na bogearraí réamhlódáilte.

1. Ceadúnas a Thabhairt

Faoi réir théarmaí agus coinníollacha an Chomhaontaithe seo, tugtar ceadúnas teoranta, neamh-eisiach, in-aisghairthe duit le cóip amháin den Bhainisteoir a shuiteáil, a úsáid, a rochtain, a thaispeáint agus a rith ar Ghléas amháin Inchaite. Ní fhéadfaidh tú an Bainisteoir a chur ar fáil ar líonra, áit a bhféadfadh il-Ghléasanna Inchaite úsáid a bhaint as ag an am céanna.

Féadfaidh míreanna áirithe de na Bogearraí a bheith faoi réir cheadúnais fhoinse oscailte.
Féadfaidh forálacha cheadúnais fhoinse oscailte treis a ghabháil ar théarmaí áirithe an Chomhaontaithe seo.

2. Cearta agus Úinéireacht a Choimeád

Coimeádann Samsung aige féin na cearta go léir nach dtugtar go sainráite duit sa Chomhaontú seo. Tá na Bogearraí faoi chosaint ag cóipcheart agus ag dlíthe maoine intleachtúla agus conarthaí eile. Is le Samsung an teideal, an cóipcheart agus na cearta maoine intleachtúla eile sna Bogearraí. Is Bogearraí faoi cheadúnas iad seo, ní dhíoltar iad.

3. Srianadh ar Cheadúnas
Ní fhéadfaidh tú ais-innealtóireacht a dhéanamh ar na Bogearraí, iad a dhíthiomsú, a dhíchóimeáil, ná iarracht a dhéanamh an cód foinseach ná na halgartaim a fháil amach, ná gnéithe de na Bogearraí a mhionathrú ná a dhíchumasú, ná oibreacha díorthacha bunaithe ar na Bogearraí a chruthú. Ní fhéadfaidh tú fáil ar cíos, léasú, tabhairt ar iasacht, focheadúnú ná seirbhísí tráchtála óstála a sholáthar leis na Bogearraí.

4. Seirbhísí agus Nuashonruithe

Féadfaidh Bogearraí áirithe i gcomhair bhainistíocht corpacmhainne ("Bogearraí Corpacmhainne") a bheith sa Ghléas Inchaite agus sa Bhainisteoir nó féadfaidh na Bogearraí a bheith comhoiriúnach leo. Ceapadh na Bogearraí Corpacmhainne i gcomhair úsáid áineasa amháin. Níor ceapadh an Gléas Inchaite ná na Bogearraí Corpacmhainne le húsáid chun galar nó riochtaí eile a dhiagnóisiú nó chun galar a leigheas, a mhaolú, a chóireáil ná a chosc, ná chun críche leighis eile ar bith. Soláthraítear sonraí áirithe a thagann ó na Bogearraí Corpacmhainne chun críche faisnéise amháin - níl sé beartaithe na sonraí a chur in ionad an chaidrimh idir tusa agus do dhochtúir nó soláthraí leighis eile. Ná déan neamhaird riamh ar chomhairle ghairmiúil leighis agus ná cuir siar an chomhairle seo a lorg toisc rud éigin a d'fhoghlaim tú trí na Bogearraí Corpacmhainne.

Féadfaidh fáil a bheith agat freisin ar sheirbhísí tríú páirtí. Déanann Samsung aon bharánta nó ionadaíocht a shéanadh i leith inneachar, chruinneas, iomláine nó éifeachtacht sheirbhísí tríú páirtí nó comhlíonadh na ndlíthe nó rialacháin is infheidhme acu.

Féadfaidh tú Bogearraí an Ghléis Inchaite a nuashonrú ach úsáid a bhaint as an mBainisteoir. Féadfaidh Samsung nuashonruithe ar an nGléas Inchaite (an "Nuashonrú") a sholáthar nó a chur ar fáil duit, lena n-áirítear gan teorainn a bheith curtha leo réitigh fabhtanna, uasghrádaithe seirbhíse, uasghrádaithe agus feabhsúcháin ar aon bhogearraí a suiteáladh ar do Ghléas Inchaite cheana. Chun úsáid a bhaint as leagan a sholáthraítear trí Nuashonrú dá leithéid, ní foláir ceadúnas a bheith agat i gcomhair na mbogearraí atá incháilithe i gcomhair Nuashonraithe. Féadfaidh an leagan nuashonraithe gnéithe nua a chur leis agus, i gcásanna áirithe, féadfar feidhmeanna atá ann cheana a scriosadh.
Cé go mbeidh fáil ar an Nuashonrú i gcoitinne, in imthosca teoranta, ní chuirfear Nuashonruithe ar fáil ach amháin trí d'iompróir líonra, agus rialófar Nuashonruithe dá leithéid leis an gcaidreamh conartha le d'iompróir líonra.

5. Toiliú i gcomhair Úsáid Sonraí
Admhaíonn tú agus glacann tú leis go bhféadfaidh Samsung agus/nó a fhiontair chleamhnaithe sonraí teicniúla a bhailiú agus a úsáid, lena n-áirítear sraithuimhir, ainm na samhla, cód an chustaiméara, taifead rochtana, leagan bogearraí reatha do ghléis, CTGM (Cód Tíre Ghléas Móibíleach), CLGM (Cód Líonra Ghléas Móibíleach) agus TWID (uimhir aitheantais uathúil an táirge cuimhneacháin atá ina chuid den Ghléas Inchaite). Féadfaidh Samsung agus a fhiontair chleamhnaithe úsáid a bhaint as an bhfaisnéis seo chun seirbhísí tacaíochta a fheabhsú nó a uasghrádú i gcomhair an Ghléis Inchaite agus an Bhainisteora - ní dhéanfar an fhaisnéis seo a nochtadh do thríú páirtí i bhfoirm a chuireann aithne ort go pearsanta. Pléifear i gcónaí le do chuid faisnéise de réir Bheartas Príobháideachais Samsung, ar féidir amharc air ag: http://account.samsung.com/membership/pp.

6. Rochtain Sonraí
Féadfaidh rochtain ar an Idirlíon ar do ghléas móibíleach a bheith de dhíth ar roinnt gnéithe bogearraí agus féadfaidh sriantaí ag do líonra nó soláthraí Idirlín a bheith i gceist leis seo. Féadfaidh na Bogearraí rochtain a dhéanamh trí do ghléas móibíleach agus féadfar muirir bhreise a ghearradh ort dá bharr ag brath ar do phlean íocaíochta.
De bhreis ar sin, féadfaidh oiriúnacht nó feidhmíocht chrua-earraí an ghléis nó na rochtana sonraí cur isteach ar thaitneamh a bhaint as gnéithe áirithe de na Bogearraí.

7. Aistriú Bogearraí
Ní fhéadfaidh tú an Comhaontú seo ná na cearta ná oibleagáidí chuig na Bogearraí, a thugtar ann, a aistriú chuig tríú páirtí ach amháin má dhéantar amhlaidh i dtaca leis an nGléas Inchaite, lena mbaineann na Bogearraí, a dhíol. Sa chás sin, ní foláir iomlán na mBogearraí a aistriú (lena n-áirítear na comhpháirteanna, na meáin agus na hábhair phriontáilte go léir, aon uasghrádaithe agus an Comhaontú seo) agus ní cheadaítear duit aon chóipeanna de na Bogearraí a choimeád. Ní fhéadtar aistriú indíreach, ar nós coinsínithe, a dhéanamh. Roimh aistriú a dhéanamh, ní foláir don úsáideoir deiridh atá ag fáil na mBogearraí glacadh le téarmaí uile an Chomhaontaithe.

8. Srianadh ar Easpórtáil

Admhaíonn tú go bhfuil an Bainisteoir nó na Bogearraí faoi réir ag sriantaí easpórtála tíortha éagsúla. Glacann tú leis go gcloífidh tú leis na dlíthe idirnáisiúnta agus náisiúnta go léir is infheidhme i leith an Bhainisteora nó an Bhogearra, lena n-áirítear na dlíthe agus na rialacháin go léir is infheidhme i leith shrianadh easpórtála.

9. Foirceannadh

Beidh feidhm ag an gComhaontú seo go dtí go ndéanfar é a fhoirceannadh.
Déanfar do chearta faoin gComhaontú seo a fhoirceannadh go huathoibríoch gan fógra a fháil ó Samsung mura n-éiríonn leat cloí le haon cheann de na téarmaí agus coinníollacha sa Chomhaontú seo. Nuair a dhéantar an Comhaontú seo a fhoirceannadh, ní foláir duit stopadh den Bhainisteoir nó de na Bogearraí a úsáid agus gach cóip díobh a scriosadh.

10. Séanadh Baránta

ACH AMHÁIN MÁ SHONRAÍTEAR MAR MHÍR AR LEITH É I mBARÁNTA TEORANTA SAINRÁITE SCRÍOFA A GHABHANN LEIS AN nGLÉAS INCHAITE, CUIRTEAR NA BOGEARRAÍ ATÁ Á SOLÁTHAR AG SAMSUNG (CIBÉ AN BHFUIL SIAD CURTHA SAN ÁIREAMH LEIS AN nGLÉAS INCHAITE, ÍOSLÓDÁILTE, NÓ FAIGHTE AR BHEALACH EILE) AR FÁIL "MAR ATÁ SIAD” AGUS AR BHONN “MÁ TÁ FÁIL ORTHU”, GAN BARÁNTAÍ DE CHINEÁL AR BITH Ó SAMSUNG, CIBÉ SAINRÁITE NÓ INTUIGTHE.
A MHÉID IS MÓ AGUS IS FÉIDIR DE BHUN AN DLÍ IS INFHEIDHME, DÉANANN SAMSUNG GACH BARÁNTA A SHÉANADH, CIBÉ SAINRÁITE, INTUIGTHE NÓ REACHTÚIL, LENA nÁIRÍTEAR, GAN TEORAINN A BHEITH CURTHA LEO, BARÁNTAÍ INTUIGTHE NA hINDÍOLTACHTA, NA CÁILÍOCHTA LEORDHÓTHANAÍ NÓ NA hIARRACHTA CEARDÚLA, OIRIÚNACHT I gCOMHAIR CRÍCHE ÁIRITHE, IONTAOFACHTA NÓ INFHAIGHTEACHTA, CRUINNIS, EASPA VÍREAS, PLÉISIÚIR CHIÚIN, NEAMH-SHÁRAITHE AR CHEARTA TRÍÚ PÁIRTÍ NÓ SÁRAITHE EILE AR CHEARTA.
NÍ CHEADAÍTEAR EISIAIMH NÁ SRIANTAÍ AR BHARÁNTAÍ INTUIGTHE I nDLÍNSÍ ÁIRITHE, MAR SIN FÉADFAIDH NACH mBAINFIDH NA hEISIAIMH NÁ SRIANTAÍ THUAS LEAT.
AON CHOMHAIRLE NÓ FAISNÉIS, CIBÉ Ó BHÉAL NÓ SCRÍOFA, A FHAIGHEANN TÚ Ó SAMSUNG NÓ ÓNA FHIONTAIR CHLEAMHNAITHE, NÍ MHEASFAR GO nATHRÓFAR LÉI AN SÉANADH SEO AG SAMSUNG I LEITH BARÁNTA MAIDIR LEIS NA BOGEARRAÍ, NÓ CHUN BARÁNTA DE CHINEÁL AR BITH Ó SAMSUNG A ATHRÚ.

11. Feidhmchláir agus Seirbhísí Samsung

Is féidir go mbeadh feidhmchláir agus/nó seirbhísí áirithe réamhlódáilte ar nó in-íoslódáilte ar do Ghléas Inchaite. Is féidir go dteastódh ballraíocht i Samsung Service ("Samsung Account") d'fheidhmchláir agus/nó do sheirbhísí mar sin. Leagtar amach i dtéarmaí agus i gcoinníollacha ar leith d'oibleagáidí agus do chearta faoi Samsung Account, chomh maith le beartas príobháideachais le haghaidh Samsung Account.
Is féidir go n-iarrfadh na feidhmchláir agus/nó na seirbhísí sin nach dteastaíonn Samsung Account chun iad a úsáid, is féidir go n-iarrfadh siad ort toiliú dá dtéarmaí agus dá gcoinníollacha féin agus dá mbeartas príobháideachais. Tuigeann tú agus aontaíonn tú leis seo do na téarmaí agus do na coinníollacha agus do na beartais phríobháideachais ábhartha a bhaineann le gach feidhmchlár agus seirbhís faoi seach.

12. Teorannú Dliteanais

NÍ BHEIDH SAMSUNG FREAGRACH AS AON DAMÁISTÍ DE CHINEÁL AR BITH A EASCRÓIDH AS ÚSÁID NA mBOGEARRAÍ NÁ GAN A BHEITH IN ANN IAD A ÚSÁID, INNEACHAR NÁ FEIDHMÍOCHT NA MBOGEARRAÍ, LENA nÁIRÍTEAR ACH GAN A BHEITH TEORANTA DO DHAMÁISTÍ A BHFUIL NA NITHE SEO A LEANAS INA gCÚIS LEO NÓ A BHAINEANN LEIS NA NITHE SEO A LEANAS: EARRÁIDÍ, EASNAIMH, IDIRBHRISTEACHA, LOCHTANNA, MOILL FEIDHME NÓ TARCHURTHA, VÍREAS RÍOMHAIRE, TEIP AR NASCADH, MUIRIR LÍONRA, AGUS GACH DAMÁISTE DÍREACH, INDÍREACH, SPEISIALTA, TEAGMHASACH, EISEAMLÁIREACH NÓ IARMHARTACH EILE, FIÚ MÁS RUD É GUR CUIREADH COMHAIRLE AR SAMSUNG MAIDIR LE DAMÁISTÍ FÉIDEARTHA DÁ LEITHÉID.
NÍ CHEADAÍTEAR I ROINNT DLÍNSÍ DAMÁISTÍ TEAGMHASACHA NÁ IARMHARTACHA A EISIAMH NÁ A SHRIANADH, MAR SIN B'FHÉIDIR NACH mBAINFIDH NA hEISIAIMH NÁ SRIANTAÍ THUAS LEAT. D'AINNEOIN NA FORÁLACHA ROIMHE SEO, NÍ SHÁRÓIDH DLITEANAS IOMLÁN SAMSUNG, I DO LEITH, AS GACH CAILLTEANAS, DAMÁISTE AGUS CÚIS CAINGNE, LENA nÁIRÍTEAR ACH GAN A BHEITH TEORANTA LEO SIN ATÁ BUNAITHE AR CHONRADH, TORT, NÓ EILE, A EASCRAÍONN AS ÚSÁID NA mBOGEARRAÍ AGAT, NÓ FORÁIL EILE AN CHOMHAONTAITHE, AN MÉID A D'ÍOC AN CEANNAITHEOIR GO SONRACH AS NA BOGEARRAÍ SEO. NA SRIANTAÍ, EISIAIMH, AGUS SÉANTAÍ ROIMHE SEO (LENA nÁIRÍTEAR RANNÁIN 10 AGUS 11), CUIRFEAR CHUN FEIDHME IAD A MHÉID IS MÓ AGUS A CHEADAÍTEAR DE RÉIR AN DLÍ IS INFHEIDHME, FIÚ MURA nÉIRÍONN LE CUSPÓIR BUNÚSACH AON RÉITIGH.

13. Dlí is Infheidhme

Rialaítear an Comhaontú seo le dlíthe na dlínse ina bhfuil cónaí ort, gan féachaint dá fhorálacha easaontais dlí. Ní rialófar an Comhaontú seo le Coinbhinsiún na Náisiún Aontaithe maidir le Conarthaí faoi Dhíol Idirnáisiúnta Earraí, agus eisítear go sainráite a fheidhmiú. 

14. Réiteach Díospóidí

Mura ndéantar díospóid, conspóid nó difríocht a eascraíonn ar bhealach ar bith as úsáid na mBogearraí a réiteach go cairdiúil, beidh sí faoi réir dhlínse neamh-eisí chúirteanna na dlínse ina bhfuil cónaí ort. D'ainneoin na bhforálacha roimhe seo, féadfaidh Samsung iarratas a chur isteach ar réitigh urghaire (nó ar chineál faoisimh dhlíthiúil phráinnigh chomhionainn) i ndlínse ar bith.

15. An Comhaontú Iomlán

Is comhaontú iomlán idir tusa agus Samsung é an Comhaontú seo maidir leis na Bogearraí agus cuirtear é in ionad na gcumarsáidí, na dtograí agus na n-ionadaíochtaí go léir roimhe seo nó comhaimseartha leo, ó bhéal nó scríofa, i leith na mBogearraí nó aon ábhair eile atá cumhdaithe ag an gComhaontú seo. Má shocraítear go bhfuil foráil den Chomhaontaithe seo ar neamhní, neamhbhailí, neamh-infheidhmithe nó neamhdhlíthiúil, leanfaidh na forálacha eile go léir de bheith i bhfeidhm go hiomlán agus éifeacht leo.
