საბოლოო მომხმარებლის სალიცენზიო შეთანხმება 

ყურადღებით გაეცანით წინამდებარე საბოლოო მომხმარებლის სალიცენზიო შეთანხმებას („შეთანხმება“) Samsung-ის მიერ წარმოებული ან მისი სავაჭრო ნიშნით გამოშვებული სატარებელი მოწყობილობების გამოყენებამდე, რომლებიც თავსებადია Samsung-ის მობილურ, მათ შორის, Gear და Gear Fit სერიის მოწყობილობებთან (ერთობლივად, „სატარებელი მოწყობილობა“) და Samsung-ის სატარებელი მოწყობილობების აპლიკაციებს (ერთობლივად, „"Manager"“) გამოყენებამდე, რომლებიც თავსებადია Samsung-ის მობილურ მოწყობილობებთან (ერთობლივად, „"Manager"), რადგან ის შეიცავს მნიშვნელოვან ინფორმაციას. 
წინამდებარე შეთანხმება წარმოადგენს იურიდიულად სავალდებულო შეთანხმებას დადებულს თქვენს (ფიზიკურ ან იურიდიულ პირთან) და Samsung Electronics Co., Ltd.-ს („Samsung“) შორის პროგრამულ უზრუნველყოფასთან დაკავშირებით, საკუთრების უფლება რომელზეც  ეკუთვნის Samsung-ს, მის შვილობილ კომპანიებისა და მესამე მხარის მომწოდებლებისა და ლიცენზიარების, და რომელიც არის წინამდებარე შეთანხმების დანართი, რომელიც მოიცავს პროგრამებს და შესაბამის მატარებლებს და ბეჭდურ მასალებს, „ონლაინ“ ან ელექტრონულ დოკუმენტაციას თქვენს მიერ სატარებელი მოწყობილობის და/ან  პუ-ს (ერთობლივად, „პროგრამული უზრუნველყოფა“) გამოყენების შესახებ. 

პუ "Manager"-ი - არის პროგრამული აპლიკაცია, რომელიც თქვენს მობილურ მოწყობილობას („მოწყობილობა“) აკავშირებს სატარებელ მოწყობილობასთან, აგრეთვე გაძლევთ საშუალებას, მართოთ, აკონტროლოთ და განაახლოთ სატარებელი მოწყობილობის პროგრამული უზრუნველყოფა მოწყობილობის საშუალებით. სატარებელი მოწყობილობა საჭიროებს ჩვეულებრივ რეჟიმში წინასწარ ჩატვირთული პროგრამული უზრუნველყოფის გამოყენებას.  სატარებელი მოწყობილობის და პუ "Manager"-ის ან მისი წინასწარ ჩატვირთული პროგრამული უზრუნველყოფის გამოყენებით თქვენ ეთანხმებით წინამდებარე შეთანხმების პირობებს.  თუ არ ეთანხმებით აღნიშნულ პირობებს, არ გამოიყენოთ სატარებელი მოწყობილობა, პუ "Manager"-ი ან მისი წინასწარ ჩატვირთული პროგრამული უზრუნველყოფა.  
1. ლიცენზიის მინიჭება
წინამდებარე შეთანხმების წესებისა და პირობების შესაბამისად, თქვენ მოგეცემათ პუ "Manager"-ის ერთ სატარებელ მოწყობილობაზე ერთი ასლის ინსტალაციის, გამოყენების, წვდომის, ჩვენებისა და ერთი ასლის გაშვების შეზღუდული არაექსკლუზიური, გაუქმებადი ლიცენზია. თქვენ არ გაქვთ უფლება ხელმისაწვდომი გახადოთ პუ "Manager"-ის ქსელი რამდენიმე სატარებელ მოწყობილობაზე ერთდროულად. 
პროგრამული უზრუნველყოფის ზოგიერთი ელემენტები შესაძლოა შეზღუდულ ინქნას ღია საწყისი კოდის მქონე პროგრამული უზრუნველყოფის ლიცენზიით.  ღია საწყისი კოდის მქონე პროგრამული უზრუნველყოფის ლიცენზიების დებულებები შესაძლოა ჩაანაცვლოს წინამდებარე შეთანხმების ზოგიერთი პირობა.

2. შენიშვნა უფლებებისა და საკუთრების უფლების შენარჩუნებების შესახებ 
კორპორაცია Samsung-ი იტოვებს ყველა უფლებას, რომელიც აშკარად არ იყო წარდგენილი წინამდებარე შეთანხმების საფუძველზე. აღნიშნული პროგრამული უზრუნველყოფა დაცულია საავტორო უფლებებისა და ინტელექტუალური საკუთრების სხვა კანონმდებლობით და შეთანხმებ ებით. კორპორაცია Samsung-ი ინარჩუნებს საკუთრების უფლებას, საავტორო უფლებას და სხვაინტელექტუალური საკუთრების უფლებებს, რომლებიც რეალიზებულია პრაგრამულ უზრუნველყოფაში. პროგრამული უზრუნველყოფა წარედგინება ლიცენზიით და არ იყიდება. 
3. ლიცენზიის შეზღუდვა
თქვენ არ გაქვთ უფლება, მოახდინოთ საინჟინრო ანალიზი, დეკომპილაცია, დაშლა, ან სხვაგვარად შეეცადოთ, გამოავლინოთ პროგრამული უზრუნველყოფის საწყისი კოდი ან ალგორითმები, შეიტანოთ ცვლილებები პროგრამული უზრუნველყოფის ცალკეულ კომპონენტებში ან გათიშოთ იგი, აგრეთვე პროგრამული უზრუნველყოფის ბაზაზე შექმნათ ნაწარმოები პროდუქტი. თქვენ არ გაქვთ უფლება გააქირაოთ, გასცეთ იჯარით, დროებით სარგებლობაში გადასცეთ, გასცეთქველიცენზია, ან გაწიოთ კომერციული მომსახურეობა ინფორმაციის გასანთავსებლად პროგრამული უზრუნველყოფის გამოყენებით. 
4. სამსახურები და განახლებები
სატარებელი მოწყობილობა და პუ "Manager"-ი მოიცავს და შესაძლოა არ იყოს თავსებადი ფიტნესის პროგრამულ უზრუნველყოფასთან („ ფიტნესის პროგრამული უზრუნველყოფა“). ფიტნესის პროგრამული უზრუნველყოფა განკუთვნილია მხოლოდ საერთო გამაჯანსაღებელ მიზნით. სატარებელი მოწყობილობა და ფიტნესის პროგრამული უზრუნველყოფა არ არის განკუთვნილი დაავადებების ან სხვა მდგომარეობების დიაგნოსტიკისათვის ან დაავადებების განკურნებისთვის, შემსუბუქებისთვის, მკურნალობისა თუ პრევენციისთვის ან რაიმე სხვა სამედიცინო მიზნებით გამოსაყენებლად. გარკვეული მონაცემები, რომელიც მიიღება ფიტნესის პროგრამული უზრუნველყოფით, გამოიყენება მხოლოდ საინფორმაციო მიზნებისათვის და არ არის განკუთვნილი თქვენსა და თქვენს ექიმს ან სხვა სამედეცინო პროვაიდერს შორის ურთიერთობის ჩასანაცვლებლად. არასოდეს უგელებელყოთ პროფესიონალური მედიკოსების კონსულტაციები, და აგრეთვე არ დააყოვნოთ მიიღოთ იმფორმაცია კომპეტენტურ სპეციალისტებისგან თუ რაღაც იმორმაცია შეიტყვეთ ფიტნესის პროგრამული უზრუნველყოფით. 
თქვენთვის შესაძლოა ხელმისაწვდომი გახდეს მესამე მხარის სერვისები. Samsung უარს აცხადებს ნებისმიერ გარანტიასა და განცხადებაზე მესამე მხარის მომსახურეობის შინაარშის შესახებ, მათ  სიზუსტესთან, სრულყოფილებასთან, ეფექტურობასა ან რომელიმე გამოყენებად  კანონმდებლობასთან და ნორმატივებთან დაკავშირებით.
თქვენ შეგიძლიათ სატარებელი მოწყობილობის პროგრამული უზრუნველყოფის განახლება პუ "Manager"-ის გამოყენებით. Samsung-ს შეუძლია მოგაწოდოთ ან თქვენთვის ხელმისაწვდომი გახადოს პროგრამული უზრუნველყოფის განახლებები სატარებელ მოწყობილობაზე („შემდგომში - განახლება“), მათ შორის, შეზღუდვის გარეშე, ხარვეზების გამართვა, სერვისის განახლება, თქვენს გადასატან მოწყობილობაზე ადრე დაყენებული ნებისმიერი პროგრამების განახლებული და გაუმჯობესებული ვერსიები.  იმისათვის, რომ გამოიყენოთ ვერსია, მიღებული ასეთი განახლების ფარგლებში, თქვენთვის საჭიროა მიიღოთ ლიცენზია პროგრამულ უზრუნველყოფაზე, რომელებზეც ვრცელდება განახლების გამოშვება. განახლებულ ვერსიაში შეიძლება იყოს დამატებული ახალი ფუნქციები, და აგრეთვე ზოგიერთ შეზღუდულ შემთხვევებში არსებული ფუნქციები შესაძლოა წაიშალოს. ზოგიერთ შემთხვევაში განახლების მისაწვდომობის პერიოდში ისინი წარმოდგენილნი იქნებიან მხოლოდ თქვენი ქსელის ოპარატორის მიერ, და ასეთი განახლებების მიღებისათვის რეგლამენტირებული იქნება თქვენს შორის დედებული ურთიერთობებით.   
5. თანხმობა მონაცემთა გამოყენებაზე
თქვენ ადასტურებთ და ეთანხმებით, რომ კორპორაცია Samsung-ს და/ან მის შვილობილ კომპანიებს აქვთ უფლება მოაგროვონ და გამოიყენონ ტექნიკური ინფორმაცია, როგორიცაა სერიის ნომრები, მოდელის დასახელება, კლიენტის კოდი, წვდომის ჩანაწერის ჩაწერაზე, თქვენი მოწყობილობის პროგრამული უზრუნველყოფის მიმდინარე ვერსიაზე, ქვეყნის მობილური კოდზე ( MCC-ზე),  მობილური ქსელის კოდზე (MNC-სა) და TWID-ზე (სატარებელ მოწყობილობაში ჩართული მეხსიერების პროდუქტის უნიკალური საიდენტიფიკაციო ნომერი). კორპორაცია Samsung-სდა მის შვილობილ კომპანიებს აქვთ უფლება გამოიყენონ აღნიშნული ინფორმაცია სატარებელ მოწყობილობასა და პუ "Manager"-ში მხარდაჭერილი სერვისების გაუმჯობესებისა და ახალ ვერსიაზე გადაყვანისთვის და არ გაუმჟღავნებენ აღნიშნულ ინფორმაციას რომელიმე მესამე მხარესიმ ფორმით, რომ მოხდეს თქვენი პიროვნების იდენტიფიკაცია. თქვენი პირადი ინფორმაცია  ყოველთვის გამოიყენება Samsung-ის კონფიდენციალურობის შესაბამისად, რომელის პირობებს შეგიძლიათ გაეცნოთ მისამართზე: http://account.samsung.com/membership/pp.

6. მონაცემებზე წვდომა 
პროგრამული უზრუნველყოფის ზოგიერთ ფუნქციის გამოყენებისათვის აუცილებელია  თქვენი მობილური მოწყობილობის შეერთება ინტერნეტთან. პროგრამულ უზრუნველყოფას შეუძლია იქონიოს წვდომა თქვენი მობილური ქსელის მეშვეობით. მათზე შეიძლება გავრცელდეს შეზღუდვა თქვენი ქსელის ან ინტერნეტ-პროვაიდერის მხრიდან. პროგრამულ უზრუნველყოფას შეუძლია გამოიყენოს წვდომა მობილური ქსელიდან, რამაც შესაძლოა დამატებითი ხარჯები გამოიწვიოს თქვენი გადახდის გეგმის შესაბამისად.  ამასთანავე, თქვენს მიერ პროგრამული უზრუნველყოფის ზოგიერთი ფუნქციის გამოყენება შესაძლოა დამოკიდებულ იქნას თქვენი მოწყობილობის წარმადობაზე ან მონაცემებზე წვდომის სიჩქარეზე.  
7 პროგრამული უზრუნველყოფის გადაცემა 
თქვენ არ გაქვთ უფლება, მესამე მხარეს გადასცეთ წინამდებარე შეთანხმება ან უფლებები და ვალდებულებები პროგრამული უზრუნველყოფის მიმართ, რომლებიც მოგენიჭათ წინამდებარე შეთანხმების საფუძველზე, გარდა იმ შემთხვევისა, როდესაც ეს უკავშირდება სატარებელი მოწყობილობისა და მისი თანმხლები პროგრამული უზრუნველყოფის გაყიდვას. ასეთ შემთხვევაში, გადასაცემი კომპლექტი უნდა შეიცავდეს პროგრამულ უზრუნველყოფას სრულად (მათ შორის, ყველა კომპონენტს, მატარებლებს და ბეჭდურ მასალებს,  წინამდებარე შეთანხმების ნებისმიერ განახლებებს) და თქვენ არ გაქვთ პროგრამული უზრუნველყოფის არცერთი ასლის დატოვების უფლება. გადაცემა არ შეიძლება განხორციელდეს როგორც ირიბი გადაცემა, მაგალითად დაბრუნების უფლებით. გადაცემის ფაქტამდე, საბოლოო მომხმარებელი, რომელიც იღებს პროგრამულ უზრუნველყოფას, უნდა დაეთანხმოს წინამდებარე შეთანხმების ყველა პირობას.

8. საექსპორტო შეზღუდვა  
თქვენ ადასტურებთ, რომ მმართველი ან პროგრამული უზრუნველყოფა ექვემდებარება სხვადასხვა ქვეყნების საექსპორტო შეზღუდვებს. თქვენ ადასტურებთ თქვენს თანხმობას დაიცავთ ყველა მოქმედი საერთაშორისო და სახელმწიფო კანონების დებულება, რომლიც ეხება პუ "Manager"-ი ან პროგრამულ უზრუნველყოფას, მათ შორის, საექსპორტო შეზღუდვებთან დაკავშირებულ ყველა კანონებსა და ნორმატივებს.      

9. წვდომის შეწყვეტა
წინამდებარე შეთანხმება ძალაშია მისი მოქმედების შეწყვეტამდე. წინამდებარე შეთანხმებით განსაზღვრული თქვენი უფლებები ავტომატურად შეწყდება Samsung-ის კორპარაციის  მხრიდან შეტყობინების გარეშე, თუ დაარღვევთ წინამდებარე შეთანხმების ნებისმიერ წესსა და პირობას. წინამდებარე შეთანხმების შეწყვეტისთანავე ვალდებული ხართ, შეწყვიტოთ პუ "Manager"-ი და პროგრამული უზრუნველყოფის ყოველგვარი გამოყენება და გაანადგუროთ მმართველისა და პროგრამული უზრუნველყოფის ყველა ასლი.

10. საგარანტიო ვალდებულებებზე უარის თქმა.
თუ წინასწარი შეთანხმებით განცალკევებით წერილობით ფორმაში არ არის განცხადებული საგარანტიო ვალდებულებების აშკარა შეზღუდვა, რომელიც თან ერთვის სატარებელ მოწყობილობას, SAMSUNG-ის მიერ მოწოდებული პროგრამული უზრუნველყოფა (მიწოდებული სატარებელ მოწყობილობასთან, ჩამოტვირთული ან სხვა ხერხით მიღებული) მოწოდებულია „როგორც არის“ და „როგორც ხელმისაწვდომია“, SAMSUNG-ის მხრიდან ყოველგვარი ცალსახა თუ ნაგულისხმევი გარანტიების გარეშე, რამდენადაც მაქსიმალურად შესაძლებელია მოქმედი კანონმდებლობისფარგლებში. კორპორაცია SAMSUNG-ი უარს აცხადებს რომელიმე აშკარა, ნაგულისხმევ ან კანონით დადგენილ ყველა გარანტიაზე,  მათ შორის, მაგრამ შეზღუდვის გარეშე, ვაჭრობისთვის გამოსადეგობის ნაგულისხმევ გარანტიებზე, დამაკმაყოფილებელ ხარისხზე თუ ხარისხიან შესრულებაზე, კონკრეტული მიზნისათვის გამოყენების შესაბამისობაზე, საიმედობაზე ან ხელმისაწვდომობაზე, სიზუსტეზე, ვირუსების არარსებობაზე, შეუფერხებელ გამოყენებაზე, მესამე მხარეების უფლებების ან სხვა უფლებების დაურღვევლობაზე. ზოგიერთი იურისდიქციაში დაუშვებელია ნაგულისხმევი გარანტიების გამორიცხვის ან შეზღუდვის უფლება, ამგვარად, ზემოთ აღნიშნული გამორიცხვები ან შეზღუდვები შესაძლოა თქვენ არ შეგეხოთ. SAMSUNG-ის ან მისი შვილობილი კომპანიებისგან თქვენს მიერ მოპოვებული არანაირი რჩევა ან ინფორმაცია, ზეპირი თუ წერილობითი, არ ჩაითვლება SAMSUNG-ის მხრიდან პროგრამულ უზრუნველყოფასთან დაკავშირებულ აღნიშნულ შეთანხმებაში გარანტიებზე უარის თქმის საფუძვლად და არ შექნის რაიმე სახის გარანტიას SAMSUNG-ის სახელით. 

11. Samsung-ის დანართები და სერვისები 
ზოგიერთი პროგრამა და/ან სერვისი შეიძლება იყოს წინასწარ ჩატვირთული ან ჩამოტვირთვადი თქვენს სატარებელ მოწყობილობაზე. ასეთი პროგრამები და/ან სერვისები შესაძლოა საჭიროებდეს Samsung-ის სერვისის წევრობას („Samsung-ს სააღრიცხვო ჩანაწერი“). Samsung-ის სააღრიცხვო ჩანაწერი“-თ გათვალისწინებული თქვენი ვალდებულებები და უფლებები მოცემულია ცალკეულ წესებსა და პირობებში, აგრეთვე, „Samsung-ს სააღრიცხვო ჩანაწერში“ კონფიდენციალურობის პოლიტიკაში. ის პროგრამები და/ან სერვისები, რომლებიც არ საჭიროებს „Samsung-ს სააღრიცხვო ჩანაწერს, შესაძლოა ითხოვდეს თქვენს თანხმობას საკუთარ წესებსა და პირობებზე, ასევე კონფიდენციალურობის პოლიტიკას. ამგვარად თქვენ ეთანხმებით და ადასტურებთ, რომ შესაბამისი დებულებები და პირობები, და აგრეთვე კონფიდენციალურობის პოლიტიკა ვრცელდება შესაბამის პროგრამასა და სერვისზე.
12. პასუხისმგებლობის შეზღუდვა
SAMSUNG-ს კორპორაცია პასუხს არ აგებს არანაირ მატერიალურ ზიანზე, რაც გამომდინარეობს ან უკავშირდება პროგრამული უზრუნველყოფის გამოყენებას ან გამოყენების შეუძლებლობას, მის კონტენტს და ფუნქციონალობას, მათ შორის, შეზღუდვის გარეშე, ზიანს, რომელიც გამოწვეულია შეცდომებით ან უკავშირდება შეცდომებს, გამოტოვებებს, შეფერხებებს, დეფექტებს, დაბრკოლებებს მუშაობის ან გადაცემის დროს, კომპიუტერულ ვირუსებს, დაკავშირების შეუძლებლობას, ქსელის გამოყენების გადასახადებს და ყველა სხვა პირდაპირ, ირიბ, სპეციალურ, შემთხვევით, საჯარიმო ან შედეგობრივ ზიანს, იმ შემთხვევაშიც კი, თუ SAMSUNG-ს ეცნობა ამგვარიზიანის ალბათობის შესახებ. ზოგიერთი იურისდიქცია არ იძლევა შემთხვევითი ან შედეგობრივი ზიანის გამორიცხვის ან შეზღუდვის უფლებას, ამგვარად, ზემოთ აღნიშნული გამორიცხვები ან შეზღუდვები შესაძლოა თქვენ არ შეგეხოთ. ზემოთ აღნიშნულის მიუხედავად, SAMSUNG-ის სრული პასუხისმგებლობა თქვენ მიმართ თქვენს დანაკარგზე, ზიანზე, სარჩელის საფუძველზე, მათ შორის, შეზღუდვის გარეშე, მასზე, კონტრაქტისა და დელიქტის ან სხვა საფუძველზე, რომელიც მომდინარეობს თქვენ მიერ პროგრამული უზრუნველყოფის გამოყენებიდან ან წინამდებარე შეთანხმების ნებისმიერი სხვა პირობიდან, არ გადააჭარბებს თანხის ოდენობას, რომელიც მყიდველმა კონკრეტულად ამ პროგრამულ უზრუნველყოფაში გადაიხადა. ზემოთ აღნიშნული შეზღუდვები, გამორიცხვები და დამატებითი შენიშვნები (მათ შორის, მე-10 და მე-11 ნაწილები)გამოიყენება მაქსიმალური მოცულობით, რამდენადაც დასაშვებია მოქმედი კანონმდებლობით, იმ შემთხვევაშიც კი, თუ რომელიმე ანაზღაურობის ხერხი არ შეესაბამება თავის ძირითად მიზანს.

13. გამოსაყენებელი კანონმდებლობა
წინამდებარე შეთანხმება რეგულირდება იმ ქვეყნის იურისდიქციის კანონმდებლობით, რომლისრეზიდენტიც ხართ, მიუხედავად დებულებათა სამართლებრივი კონფლიქტისა. წინამდებარე შეთანხმება არ რეგულირდება გაეროს ვენის კონვენციით საქონლის საერთაშორისო ყიდვა-გაყიდვის შეთანხმებათა შესახებ, რომლის გამოყენებაც აშკარად გამორიცხულია. 

14. დავების განხილვა 
თუ თქვენს მიერ პროგრამული უზრუნველყოფის გამოყენებიდან ან წინამდებარე შეთანხმებიდან გამომდინარე დავები, წინააღმდეგობები, ვერ მოგვარდა ურთიერთ შეთანხმებით, ისინი დაექვემდებარება იმ ქვეყნის სამართლოების არაექსკლუზიურ იურისდიქციას, რომლის რეზიდენტიც ხართ.  ზემოთ აღნიშნულის მიუხედავად, Samsung-ს კორპორაციას შეუძლია იშუამდგომლოს  რაიმე სახის ქმედების ამკრძალავი სასამართლო ბრძანების გამოყენების შესახებ და მოითხოვოს სამართლებრივი დაცვის საშუალება სასამართლო აკრძალვის სახით (ან შესაბამისი სახის ზოგადი სამართლის საგანგებო სასამრთლო დაცვის საშუალებას) ნებისმიერი იურისდიქციის ფარგლებში. 

15.  შეთანხმების სისრულე. 
წინამდებარე შეთანხმება წარმოადგენს მთლიან შეთანხმებას თქვენსა და კორპორაცია Samsung-ს შორის პროგრამულ უზრუნველყოფასთან დაკავშირებით და ჩაანაცვლებს ყველა აქამდე არსებულ და თანადროულ (ზეპირ თუ წერილობით) კომუნიკაციას, წინადადებას და განცხადებას პროგრამულ უზრუნველყოფასთან ან წინამდებარე შეთანხმების ნებისმიერ სხვა საგანთან დაკავშირებით. თუ წინამდებარე შეთანხმების რომელიმე პირობა გახდება ბათილი, უმოქმედო, განუხორციელებელი ან არაკანონიერი, დანარჩენი პირობებები ძალაში დარჩება.
