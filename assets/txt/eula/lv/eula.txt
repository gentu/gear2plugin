Galalietotāja licences līgums

Pirms Samsung ražotu vai Samsung zīmola valkājamo ierīču lietošanas, kas saderīgas ar Samsung mobilajām ierīcēm, piemēram, Gear un Gear Fit sēriju (kopīgi — “Valkājamā ierīce”), kā arī tādu Samsung valkājamo ierīču pārvaldības lietojumprogrammu lietošanas, kas saderīgas ar Samsung mobilajām ierīcēm (kopīgi — “Pārvaldītājs”), rūpīgi izlasiet šo Galalietotāja licences līgumu (“Līgums”), jo tajā ir ietverta svarīga informācija. 
Šis Līgums ir juridiska vienošanās starp jums (fizisku vai juridisku personu) un uzņēmumu Samsung Electronics Co., Ltd., adrese: 129 Samsung-Ro, Maetan-3dong, Yeongtong-gu, Suwon-si, Gyeonggi-do, Korea (“Samsung”) par programmatūru, kas pieder uzņēmumam Samsung, tā saistītajiem uzņēmumiem un trešās puses piegādātājiem un licencētājiem, uz kuriem attiecas šis Līgums, tostarp par programmatūru un saistītajiem medijiem, drukātajiem materiāliem, tiešsaistē vai elektroniski pieejamajai dokumentācijai, kas ir saistīta ar Valkājamās ierīces un/vai Pārvaldītāja (kopā — “Programmatūra“) lietošanu. 

Pārvaldītājs ir programmatūras programma, kas ir paredzēta, lai izveidotu mobilās ierīces (turpmāk — “Ierīce“) savienojumu ar Valkājamo ierīci ar mērķi pārvaldīt, kontrolēt vai atjaunināt Valkājamās ierīces programmatūru, izmantojot Ierīci. Lai nodrošinātu normālu Valkājamās ierīces darbību, tā izmanto sākotnēji instalētu programmatūru.  Izmantojot Valkājamo ierīci, Pārvaldītāju vai tā sākotnēji instalēto programmatūru, jūs piekrītat šī Līguma noteikumiem.  Ja nepiekrītat šiem noteikumiem, neizmantojiet Valkājamo ierīci, Pārvaldītāju vai tā sākotnēji instalēto programmatūru. 
1. Licences piešķiršana
Saskaņā ar šī Līguma noteikumiem un nosacījumiem jums tiek piešķirta ierobežota, neekskluzīva un atsaucama licence, kas nodrošina jums tiesības instalēt, lietot, attēlot un palaist vienu Pārvaldītāja kopiju vienā Valkājamajā ierīcē, kā arī piekļūt tai. Jūs nedrīkstat kopīgot Pārvaldītāju tīklā, kur to varētu izmantot vairākas Valkājamajās ierīcēs vienlaikus.
Uz dažiem Programmatūras elementiem var attiekties atvērtā pirmkoda licences.  Atvērtā pirmkoda licences noteikumi var prevalēt pār dažiem šī Līguma noteikumiem.

2. Tiesību un īpašumtiesību paturēšana
Uzņēmums Samsung patur visas tiesības, kas jums nav īpaši piešķirtas saskaņā ar šī Līguma noteikumiem. Programmatūra ir aizsargāta ar autortiesībām un citiem likumiem un starptautiskajiem līgumiem, kas attiecas uz intelektuālo īpašumu. Uzņēmumam Samsung pieder Programmatūras nosaukums, autortiesības un citas intelektuālā īpašuma tiesības. Programmatūra tiek licencēta lietošanai, nevis pārdota.

3. Licences ierobežojums
Jūs nedrīkstat dekonstruēt, dekompilēt, izjaukt vai citā veidā mēģināt noteikt Programmatūras avota kodu vai algoritmu, kā arī modificēt vai atspējot jebkādas Programmatūras funkcijas vai uz Programmatūras bāzes veidot atvasinātos darbus. Jūs nedrīkstat nomāt, īrēt, aizdot, apakšlicencēt Programmatūru vai nodrošināt ar Programmatūru hostinga komercpakalpojumus.

4. Pakalpojumi un atjauninājumi
Valkājamā ierīce un Pārvaldītājs ietver noteikta veida Programmatūru, kas ir paredzēta fitnesa pārvaldībai (“Fitnesa programmatūra”), vai arī Valkājamā ierīce un Pārvaldītājs var būt saderīgs ar šāda veida programmatūru. Fitnesa programmatūra ir paredzēta tikai lietošanai izklaides nolūkā. Valkājamā ierīce un Fitnesa programmatūra nav paredzēta slimību vai citu stāvokļu diagnosticēšanai, slimību ārstēšanai, simptomu mazināšanai vai profilaksei vai jebkuram citam medicīniskam nolūkam. Datiem, kas ir iegūti no Fitnesa programmatūras, ir tikai informatīva nozīme, un tie neaizstāj konsultācijas ar ārstu vai citu medicīnisko pakalpojumu sniedzēju. Vienmēr ievērojiet profesionālu ārstu norādījumus un neatlieciet ārsta vizīti, neraugoties uz informāciju, ko esat ieguvis Fitnesa programmatūrā.
Jums var būt pieejami arī trešo pušu pakalpojumi. Samsung atsakās no jebkādu garantiju vai apliecinājumu sniegšanas par jebkādu trešo pušu pakalpojumu saturu, precizitāti, pilnīgumu, efektivitāti un atbilstību jebkādiem piemērojamiem tiesību aktiem un noteikumiem.
Izmantojot Pārvaldītāju, varat atjaunināt Valkājamajās ierīces Programmatūru. Samsung var nodrošināt vai padarīt pieejamus Valkājamās ierīces Programmatūras atjauninājumus (turpmāk — ”Atjauninājums”), tostarp, bet ne tikai, kļūdu labojumus, pakalpojumu jauninājumus, jauninājumus un uzlabojumus jebkurai programmatūrai, kas iepriekš tika instalēta Valkājamā ierīcē. Lai izmantotu šādā Atjauninājumā nodrošināto versiju, ir nepieciešama atjaunināmās programmatūras licence. Atjauninātās versijas var pievienot jaunas funkcijas vai retos gadījumos var noņemt esošās funkcijas. Lai arī pārsvarā Atjauninājums būs pieejams, noteiktos apstākļos Atjauninājumu piedāvās tikai tīkla uzturētājs, un uz šādu Atjauninājumu attieksies jūsu līgumsaistības ar tīkla uzturētāju.

5. Piekrišana datu lietošanai
Jūs apliecināt un piekrītat, ka uzņēmums Samsung un/vai tā saistītie uzņēmumi drīkst apkopot un lietot tehnisko informāciju, piemēram, sērijas numuru, modeļa nosaukumu, klienta kodu, piekļuves ierakstus, ierīces pašreizējo programmatūras versiju, mobilo sakaru tīkla valsts kodu (MCC — Mobile Country Code), mobilā pakalpojuma tīkla kodu (MNC — Mobile Network Code) un TWID (Valkājamā ierīcē iebūvētās atmiņas ierīces unikālais identifikācijas numurs). Uzņēmums Samsung un tā saistītie uzņēmumi drīkst lietot šo informāciju, lai uzlabotu vai jauninātu Valkājamās ierīces un Pārvaldītāja atbalsta pakalpojumus, un neatklās šo informāciju trešām personām veidā, kas identificē jūs. Visa informācija tiks apstrādāta atbilstoši Samsung konfidencialitātes politikai, kas ir pieejama vietnē http://account.samsung.com/membership/pp.

6. Piekļuve datiem 
Lai izmantotu dažas Programmatūras funkcijas, mobilajā ierīcē var būt nepieciešama piekļuve internetam, un uz šādu funkciju lietošanu var attiekties tīkla vai interneta pakalpojumu sniedzēja noteiktie ierobežojumi. Programmatūra var piekļūt jūsu mobilajam tīklam, atkarībā no izmantotā maksājumu plāna var tikt piemērotas papildu maksas.  Turklāt dažu Programmatūras funkciju lietošana var būt atkarīga no ierīces aparatūras saderības un veiktspējas vai no datu piekļuves. 

7. Programmatūras nodošana 
Šo Līgumu vai tajā norādītos tiesības un pienākumus attiecībā uz Programmatūru nedrīkst nodot trešai personai, ja vien tas nav saistīts ar Valkājamās ierīces pārdošanu kopā ar Programmatūru. Šādā gadījumā jānodod visa Programmatūra (tostarp visas komponentu daļas, mediji un drukātie materiāli, visi jauninājumi, šis Līgums), un jūs nedrīkstat paturēt nevienu Programmatūras kopiju. Nodošanu nedrīkst veikt netiešā veidā, piemēram, nosūtot. Galalietotājam, kas saņem Programmatūru, pirms tās nodošanas ir jāpiekrīt visiem šī Līguma noteikumiem.

8. Eksportēšanas ierobežojums  
Jūs apliecināt, ka uz Pārvaldītāju vai Programmatūru attiecas dažādu valstu eksportēšanas ierobežojumi. Jūs piekrītat ievērot visus piemērojamos starptautiskos un vietējos tiesību aktus, kas attiecas uz Pārvaldītāju un Programmatūru, tostarp visus piemērojamos tiesību aktus un noteikumus par eksportēšanas ierobežojumiem.   

9. Izbeigšana
Šis Līgums ir spēkā līdz tā izbeigšanai. Ja neievērojat kādu šā Līguma noteikumu vai nosacījumu, Samsung automātiski un bez iepriekšēja paziņojuma anulē tiesības, kas jums ir piešķirtas saskaņā ar šo Līgumu. Pēc šā Līguma izbeigšanas jums ir jāpārtrauc izmantot Pārvaldītāju vai Programmatūru un jāizdzēš visas Pārvaldītāja vai Programmatūras kopijas. Jūs varat vienpusēji izbeigt Līgumu jebkurā laikā.

10. Garantiju atruna
JA VIEN RAKSTVEIDA TIEŠĀ IEROBEŽOTĀ GARANTIJĀ, KAS IR IEKĻAUTA VALKĀJAMĀS IERĪCES KOMPLEKTĀ, NAV ATSEVIŠĶI NOTEIKTS CITĀDI, SAMSUNG NODROŠINĀTĀ PROGRAMMATŪRA (NEATKARĪGI NO TĀ, VAI PROGRAMMATŪRA IR IETVERTA IERĪCES KOMPLEKTĀ, LEJUPIELĀDĒTA VAI IEGŪTA CITĀ VEIDĀ) TIEK NODROŠINĀTA “TĀDA, KĀDA TĀ IR”, UN “TĀDA, KĀDA TĀ IR PIEEJAMA”, BEZ JEBKĀDĀM TIEŠĀM VAI NETIEŠĀM GARANTIJĀM NO UZŅĒMUMA SAMSUNG. PIEMĒROJAMOS TIESĪBU AKTOS PIEĻAUJAMAJĀ MAKSIMĀLAJĀ APMĒRĀ UZŅĒMUMS SAMSUNG ATSAKĀS NO VISĀM TIEŠĀM, NETIEŠĀM VAI LIKUMĀ NOTEIKTĀM GARANTIJĀM, TOSTARP, BET NE TIKAI, NO NETIEŠĀM GARANTIJĀM PAR PIEMĒROTĪBU PĀRDOŠANAI, APMIERINOŠU KVALITĀTI VAI IEGULDĪTO DARBU, PIEMĒROTĪBU NOTEIKTAM MĒRĶIM, DROŠUMU VAI PIEEJAMĪBU, PRECIZITĀTI, VĪRUSU NEESAMĪBU, NETRAUCĒTU LIETOŠANU, TREŠO PERSONU TIESĪBU NEPĀRKĀPŠANU VAI CITU TIESĪBU NEPĀRKĀPŠANU. DAŽĀS JURISDIKCIJĀS NETIEŠAJĀM GARANTIJĀM NAV ATĻAUTS PIEMĒROT IZŅĒMUMUS VAI IEROBEŽOJUMUS, TĀPĒC IEPRIEKŠ MINĒTIE IZŅĒMUMI VAI IEROBEŽOJUMI VAR NEATTIEKTIES UZ JUMS. MUTISKA VAI RAKSTISKA KONSULTĀCIJA VAI INFORMĀCIJA, KO IEGUVĀT NO UZŅĒMUMA SAMSUNG VAI TĀ SAISTĪTAJIEM UZŅĒMUMIEM, NETIEK UZSKATĪTA PAR ŠĪS SAMSUNG GARANTIJU ATRUNAS GROZĪJUMU VAI SAMSUNG GARANTIJU SAISTĪBU IZVEIDEI ATTIECĪBĀ UZ PROGRAMMATŪRU. 

11. Samsung lietojumprogrammas un pakalpojumi
Noteiktas lietojumprogrammas un/vai pakalpojumi var būt jau iepriekš ielādēti vai lejupielādējami Valkājamajā ierīcē. Šādu lietojumprogrammu un/vai pakalpojumu lietošanai var būt nepieciešama dalība Samsung pakalpojumu programmā (“Samsung konts”). Jūsu pienākumi un tiesības saistībā ar Samsung konta lietošanu, kā arī Samsung konta konfidencialitātes politika ir izklāstīta atsevišķos noteikumos un nosacījumos. Ja lietojumprogrammu un/vai pakalpojumu lietošanai nav nepieciešams Samsung konts, var būt nepieciešama jūsu piekrišana to noteikumiem un nosacījumiem, kā arī konfidencialitātes politikai. Jūs saprotat un piekrītat, ka attiecīgie noteikumi un nosacījumi, kā arī konfidencialitātes politikas attiecas uz katru attiecīgo lietojumprogrammu un pakalpojumu.
12. Atbildības ierobežojums
UZŅĒMUMS SAMSUNG NEATBILD PAR ZAUDĒJUMIEM, KAS RODAS NO PROGRAMMATŪRAS SATURA VAI FUNKCIONALITĀTES, LIETOŠANAS VAI NESPĒJAS LIETOT PROGRAMMATŪRU, TĀS SATURU VAI FUNKCIONALITĀTI VAI SAISTĪBĀ AR IEPRIEKŠ MINĒTO, TOSTARP, BET NE TIKAI, PAR ZAUDĒJUMIEM, KAS RODAS KĻŪDU, IZLAIDUMU, TRAUCĒJUMU, DEFEKTU, DARBĪBAS VAI PĀRRAIDES AIZKAVJU, DATORVĪRUSU, NESPĒJAS IZVEIDOT SAVIENOJUMU, MAKSU PAR TĪKLA IZMANTOŠANU DĒĻ VAI IR SAISTĪTI AR TO, UN PAR CITIEM TIEŠIEM UN NETIEŠIEM ZAUDĒJUMIEM, ĪPAŠIEM ZAUDĒJUMIEM, NEJAUŠIEM ZAUDĒJUMIEM, SODOŠĀS ATLĪDZĪBAS ZAUDĒJUMIEM VAI IZRIETOŠAJIEM ZAUDĒJUMIEM, PAT JA UZŅĒMUMS SAMSUNG IR INFORMĒTS PAR ŠĀDU ZAUDĒJUMU IESPĒJAMĪBU. DAŽĀS JURISDIKCIJĀS NAV ATĻAUTS PIEMĒROT IZŅĒMUMUS VAI IEROBEŽOJUMUS NEJAUŠIEM VAI IZRIETOŠIEM ZAUDĒJUMIEM, TĀPĒC IEPRIEKŠ MINĒTIE IZŅĒMUMI VAI IEROBEŽOJUMI VAR NEATTIEKTIES UZ JUMS. NESKATOTIES UZ IEPRIEKŠ MINĒTO, UZŅĒMUMA SAMSUNG KOPĒJĀ ATBILDĪBA ATTIECĪBĀ PRET JUMS PAR VISIEM AR PROGRAMMATŪRAS LIETOŠANU VAI CITU ŠĪ LĪGUMA NOTEIKUMU SAISTĪTAJIEM VAI NO TĀ IZRIETOŠAJIEM ZAUDĒJUMIEM, BOJĀJUMIEM, PRASĪBU PAMATIEM, TOSTARP, BET NE TIKAI, PAR TIEM, KAS BALSTĪTI UZ LĪGUMU, ĀRPUSLĪGUMISKU ATBILDĪBU VAI CITĀDI, NEVAR PĀRSNIEGT SUMMU, KO PIRCĒJS SAMAKSĀJA PAR ŠO PROGRAMMATŪRU. IEPRIEKŠ MINĒTIE IEROBEŽOJUMI, IZŅĒMUMI UN ATRUNAS (TOSTARP 10. UN 11. PUNKTS) IR PIEMĒROJAMI, CIKTĀL TAS IR PIEĻAUJAMS SASKAŅĀ AR PIEMĒROJAMAJIEM TIESĪBU AKTIEM, PAT JA TIESISKĀS AIZSARDZĪBAS LĪDZEKLIS NESASNIEDZ TĀ PAMATMĒRĶI.

13. Piemērojamie tiesību akti
Neatkarīgi no kolīziju normām šī Līguma izpildi regulē tiesību akti tās valsts jurisdikcijā, kurā pastāvīgi dzīvojat. Šī Līguma izpilde netiek regulēta saskaņā ar Apvienoto Nāciju Organizācijas Konvenciju par starptautiskajiem preču pirkuma-pārdevuma līgumiem, un šīs konvencijas piemērošana tiek izslēgta. 

14. Strīdu izšķiršana 
Ja strīdi, pretrunas vai nesaskaņas, kas izriet no šī Līguma vai Programmatūras lietošanas, nav atrisināti, savstarpēji vienojoties, visi strīdi, pretrunas vai nesaskaņas tiks risināti tiesā tās valsts jurisdikcijā, kurā pastāvīgi dzīvojat.  Neskatoties uz iepriekš minēto, Samsung jebkurā jurisdikcijā var iesniegt tiesiskās aizsardzības prasību (vai līdzīgu prasību par steidzamu tiesisko palīdzību). 

15.  Pilna apjoma vienošanās
Šis Līgums ir pilna apjoma vienošanās starp jums un uzņēmumu Samsung par Programmatūru, un šis Līgums aizstāj visus iepriekšējos vai vienlaikus sniegtos mutiskos vai rakstiskos paziņojumus, piedāvājumus un apgalvojumus saistībā ar Programmatūru vai citu jautājumu, kas ir atrunāts šajā Līgumā. Ja kāds šī Līguma noteikums vairs nav spēkā, tiek uzskatīts par nederīgu, nepiemērojamu vai nelikumīgu, visi pārējie Līguma noteikumi paliek spēkā.
