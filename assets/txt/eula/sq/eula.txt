Marrëveshja e Licencës së Përdoruesit të Fundëm

Lexoni me kujdes këtë Marrëveshje Licence së Përdoruesit të Fundëm ("Marrëveshja") përpara përdorimit të pajisjeve të prodhuara nga Samsung ose atyre të përputhshme me pajisjet e markës Samsung si seria Gear dhe Gear Fit (së bashku të quajtura, “Pajisje që Vishet”) dhe aplikacionet e pajisjes që vishet Samsung të përputhshme me pajisjet celulare Samsung (së bashku të quajtura “Menaxheri”) pasi përmban informacion të rëndësishëm.
Kjo Marrëveshje është një marrëveshje ligjore ndërmjet jush (qoftë si individ apo person juridik) dhe Samsung Electronics Co., Ltd. (“Samsung”) për software-in, në pronësi të Samsung dhe shoqërive të lidhura si dhe furnitorëve dhe kontraktorëve palë të treta, që shoqëron Marrëveshjen e cila përfshin software-in dhe mediat që e shoqërojnë, materialet e printuara, dokumentacioni “online” ose dokumentacioni elektronik në lidhje me përdorimin e Pajisjes që Vishet dhe/ose Menaxherit (së bashku të quajtur “Software”). 

Menaxheri është një program kompjuterik për të lidhur pajisjen tuaj (“Pajisja”) me Pajisjen që Vishet dhe ju mundëson të menaxhoni, kontrolloni ose përditësoni software-in e Pajisjes që Vishet nëpërmjet pajisjes. Pajisja që Vishet ka nevojë të përdorë software-in e instaluar paraprakisht për funksionimin normal të saj.  Duke përdorur këtë Pajisje që Vishet, Menaxherin ose software-in e instaluar, ju pranoni kushtet e kësaj Marrëveshjeje.  Nëse nuk i pranoni këto kushte, mos e përdorni Pajisjen që Vishet, Menaxherin ose software-in e instaluar. 
1. Dhënia  e Licencës
Sipas kushteve dhe afateve të kësaj Marrëveshjeje, juve ju jepet një licencë e kufizuar, jo-ekskluzive, e revokueshme për të instaluar, përdorur, hyrë, shfaqur dhe përdorur një kopje të Menaxherit vetëm në një Pajisje që Vishet. Ju nuk mund  ta bëni të disponueshëm Menaxherin në një rrjet ku ai mund të përdoret njëkohësisht nga shumë Pajisje që Vishen.
Disa pjesë  të Software-it mund të jenë subjekt i licencave me burim të hapur (open source).  Dispozitat e licencës me burim të hapur mund të tejkalojnë  disa nga kushtet e kësaj Marrëveshjeje.

2. Ruatja etë Drejtave dhe Pronësisë
Samsung ruan të drejtat e dhëna që nuk të janë dhënë shprehimisht në këtë Marrëveshje. Software-i mbrohet nga e drejta e autorit dhe ligje e traktate të tjera të pronës intelektuale. Samsung zotëron  të titullin, të drejtat e autorit dhe të drejta të tjera të pronësisë intelektuale në lidhje me Software-in. Software-e licencohet, nuk shitet.

3. Kufizimi i Licencës
Ju nuk duhet të konvertoni kodet e programit, zbërtheshni, çmontoni ose të përpiqeni në mënyra të tjera të zbuloni kodin e burimit ose algoritmet e Software-it apo të modifikoni ose çaktivizoni ndonjë veçori të Software-it ose të krijoni vepra të tjera të prejardhura mbi bazën e nga software-it. Nuk duhet të jepni me qira, huani, nënlicenconi apo të ofroni shërbime tregtare me Software-in.

4. Shërbimet dhe Përditësimet
Pajisja që Vishet dhe Menaxheri përmban ose mund të jenë të përputhshme me disa Software-e për menaxhimin e formës trupore (“Software-i i Formës”). Software-i i Formës duhet të përdoret vetëm për qëllime argëtimi. Pajisja që Vishet dhe Software-i i  Formës nuk janë krijuar për përdorim në diagnozën e sëmundjeve ose gjendjeve shëndetësore të tjera, apo për kurimin, lehtësimin, trajtimin ose parandalimin e sëmundjeve apo për ndonjë qëllim mjekësor tjetër. Disa të dhëna nga Software-i i Formës janë vetëm për qëllime argëtuese dhe nuk kanë për qëllim  të zëvendësojnë marrëdhënien midis jush  dhe mjekut a  ndonjë shërbimi mjekësor. Mos i shpërfillni asnjëherë këshillat mjekësore ose mos vononi t’i marrni ato  për arsyen e diçkaje që keni mësuar nga Software-i  i Formës.
Juve mund t’ju mundësohen edhe shërbime të palëve të treta . Samsung nuk jep asnjë garanci  apo deklaratë në lidhje me përmbajtjen, saktësinë, plotësinë, efikasitetin e shërbimeve të palëve të treta, apo përputhjen e e tyre me ligjet dhe rregulloret e zbatueshme.
Ju mund ta përditësoni Software-in e Pajisjes që Vishet duke përdorur Menaxherin. Samsung mund t'u japë ose t'ju mundësojë përditësime të Software-it të Pajisjes që Vishet (“Përditësimi”), duke përfshirë por pa u  kufizuar në ndreqje gabimesh, përditësime shërbimi, përditësime dhe përmirësime të ndonjë software-i të instaluar paraprakisht në Pajisjen tuaj që Vishet. Për të përdorur versionin e dhënë nëpërmjet këtyre Përditësimeve,  ju duhet t’ju jetë dhënë paraprakisht licenca për software-in që mund të marrë  Përditësimin. Versioni i përditësuar mund të shtojë funksione të reja, dhe në disa raste të kufizuara, mund të fshijë funksione ekzistuese. Ndërsa Përditësimi do të mundësohet në mënyrë të përgjithshme, në disa rrethana të kufizuara, Përditësimet do të ofrohen vetëm nga shoqëritë e telefonisë celulare dhe këto Përditësime drejtohen nga marrëdhënia kontraktore që ju keni me shoqërinë e telefonisë celulare.

5. Pëlqimi për Përdorimin e të Dhënave
Jupranoni dhe bini dakord se Samsung dhe/ose filialet e tij mund të mbledhin dhe përdorin të dhëna teknike si numri serial, emri i modelit, kodi i klientit, regjistrat e hyrjes, versioni aktual i Software-s, MCC (Kodi Celular i Zonës), MNC (Kodi  i Rrjetit) dhe TWID (numri unik i identifikimit të produktit të memories i trupëzuar  në Pajisjen që Vishet). Samsung dhe filialet e tij mund ta përdorin këtë informacion për të përmirësuar ose përditësuar shërbimet mbështetëse të Pajisjes që Vishet dhe Menaxherit dhe nuk do t’ia zbulojnë këtë informacion palëve të treta në atë formë që ju identifikon personalisht. Të dhënat tuaja do të trajtohen gjithmonë  në përputhje me Politikën e Privatësisë së Samsung, e cilat mund të gjendet në: http://account.samsung.com/membership/pp.

6. Hyrja  në të Dhëna 
Disa veçori të Software-it mund të kërkojnë që pajisja celulare të ketë akses në internet dhe t'i nënshtrohet kufizimeve të vendosura nga rrjeti apo ofruesi i shërbimit të internetit. Software-i mund të përdorë rrjetin e telefonisë celulare duke gjeneruar tarifa shtesë në varësi të planit tarifor.  Në vazhdim, përdorimi nga ana juaj  i disa veçorive të Software-it mund të ndikohet nga përshtatshmëria dhe performanca e hardware-it të pajisjes suaj ose  hyrjes në Dhëna. 

7 Kalimi i Software-it
Ju nuk duhet të kaloni  këtë Marrëveshje ose të drejtat apo detyrimet e Software-itt që ju janë dhënë këtu tek palët e treta, përveç ky kalim ka të bëjë me shitjen e Pajisjes që Vishet shoqëruar  me Software-in. Në një rast të tillë, kalimi duhet të përfshijë të gjithë Software-in (duke përfshirë të gjitha pjesët përbërëse, mediat, materialet e printuara, përditësimet, këtë Marrëveshje) dhe ju nuk duhet të ruani ndonjë kopje të Software-it. Kalimi nuk mund të jetë kalim i tërthortë, si psh. dorëzim. Përpara kalimit, përdoruesi i fundëm që merr Software-in duhet të pranojë të gjitha kushtet e Marrëveshjes.

8. Kufizimi i Eksportit  
Ju pranoni se Menaxheri ose Software-i i nënshtrohen kufizimeve të eksportit në shumë shtete.  Ju pranonitë pajtohni me të gjitha ligjet e zbatueshme ndërkombëtare dhe kombëtare që zbatohen për Menaxherin ose Software-in, duke përfshirë të gjitha ligjet dhe rregullohet në lidhje me kufizimin e eksportit.   

9. Zgjidhja
Kjo Marrëveshje  mbetet në fuqi deri në momentin që zgjidhet. Të drejtat tuaja sipas kësaj Marrëveshjeje do të përfundojnë automatikisht pa njoftim paraprak nga Samsung nëse ju nuk përmbushni kushtet dhe afatet e kësaj Marrëveshjeje. Me zgjidhjen e kësaj Marrëveshjeje ju duhet të ndaloni çdo përdorim të Menaxherit ose Software-it dhe të shkatërroni të gjitha kopjet e Menaxherit ose Software-it.

10. Përjashtimi  i Garancisë
NËSE NUK DEKLAROHET ME SHKRIM NË NDONJË GARANCI TË SHPREHUR TË KUFIZUAR QË SHOQËRON PAJISJEN TUAJ QË VISHET, SOFTWARE-I QË MUNDËSOHET NGA SAMSUNG (QOFTË I PËRFSHIRË ME PAJISJEN QË VISHET, I SHKARKUAR OSE I PËRFTUAR NDRYSHE) JEPET “SIÇ ËSHTË” DHE “SIPAS DISPONUESHMËRISË”, PA GARANCI TË ASNJË LLOJI NGA SAMSUNG, QOFTË TË SHPREHURA APO TË NËNKUPTUARA. DERI NË MASËN E LEJUAR NGA LIGJIN I ZBATUASHEM, SAMSUNG PERJASHTON CDO GARANCI  TË SHPREHUR, TË NËNKUPTUAR OSE LIGJORE, DUKE PËRFSHIRË POR PA U KUFIZUAR NË GARANCITË E TREGTUESHMËRISË, CILËSISË SË KËNAQSHME OSE PËRPJEKJEVE MJESHTËRORE, PËRSHTATSHMËRISË PËR NJË QËLLIM TË CAKTUAR, BESUESHMËRISË OSE DISPONUESHMËRISË, SAKTËSISË, MUNGESËS SË VIRUSEVE, POSEDIMIN E QETË, MOSSHKELJEN E TË DREJTAVE TË PALËVE TË TRETA OSE SHKELJE TË TJERA TË TË DREJTAVE. DISA JURIDIKSIONE NUK LEJOJNË PËRJASHTIME OSE KUFIZIME TË GARANCIVE TË NËNKUPTUARA, KËSHTU QË PËRJASHTIMET OSE KUFIZIMET E MËSIPËRME MUND TË MOS ZBATOHEN PËR JU. ASNJË KËSHILLË OSE INFORMACION, QOFTË ME GOJË APO ME SHKRIM, I MARRË NGA JU PREJ SAMSUNG OSE FILIALET TË TIJ NUK DO TË NDRYSHOJË KËTË PËRJASHTIM GARANCIE NË LIDHJE ME SOFTWARE-IN, OSE TË KRIJOJË NDONJË GARANCI TË ÇDO LLOJI NGA SAMSUNG. 

11. Aplikacionet dhe Shërbimet Samsung
Disa aplikacione dhe/ose shërbime mund të ngarkohen paraprakisht ose të shkarkohen në Pajisjen tuaj që Vishet. Këto aplikacione dhe/ose shërbime mund të kërkojnë anëtarësimin e Shërbimit Samsung (“Llogaria Samsung”). Detyrimet dhe të drejtat tuaja sipas Llogarisë Samsung paraqiten në kushte dhe afate të ndara sikurse dhe në politikën e privatësisë për Llogarinë Samsung. Aplikacionet dhe/ose shërbimet që nuk kërkojnë Llogari Samsung, mund t'ju kërkojnë të pranoni kushtet dhe afatet e veta si dhe politikën e tyre të privatësisë. Në këtë mënyrë ju kuptoni dhe pranoni se ato kushtet dhe afate dhe politikat e privatësisë përkatëse zbatohen për çdo aplikacion dhe shërbim shtesë përkatës.
12. Kufizimi i Përgjegjësisë
SAMSUNG NUK DO TË MBAJË PËRGJEGJËSI PËR DËMET TË NDONJË LLOJI QË VIJNË SI RRJEDHIM OSE LIDHEN ME PËRDORIMIN OSE PAAFTËSINË PËR TË PËRDORUR SOFTWARE-IN, PËRMBAJTJEN OSE FUNKSIONET E TIJ, DUKE PËRFSHIRË, POR PA U KUFIZUAR NË GABIMET, MUNGESAT, NDËRPRERJET, DEFEKTET, VONESAT E PËRDORIMIT OSE TRANSMETIMIT, VIRUSET KOMPJUTERIKE, AVARITË NË LIDHJE, TARIFAT E RRJETIT DHE TË GJITHA DËMET E TJERA TË DREJTPËRDREJTA , TË TËRTHORTA, TË VEÇANTA, AKSIDENTALE, NDËSHKUESE OSE RRJEDHIMORE EDHE NËSE SAMSUNG ËSHTË KËSHILLUAR MBI MUNDËSINË E DËMEVE TË TILLA. DISA JURIDIKSIONE NUK LEJOJNË PËRJASHTIMIN OSE KUFIZIMIN E DËMEVE AKSIDENTALE OSE RRJEDHIMORE, KËSHTU QË PËRJASHTIMET OSE KUFIZIMET E MËSIPËRME MUND TË MOS ZBATOHEN PËR JU. PAVARËSISHT NGA MË SIPËR, PËRGJEGJËSIA E PLOTË E SAMSUNG NDAJ JUSH PËR TË GJITHA HUMBJET, DËMET, SHKAQET PËR PADI, DUKE U PËRFSHIRË, POR PA U KUFIZUAR NË ATO KONTRAKTOREKONTRATË, JASHTËKONTRAKTOREOSE NDRYSHE, QË LINDIN NGA PËRDORIMI I SOFTWARE-IT NGA TY APO NDONJË DISPOZITE TJETËR E KËSAJ MARRËVESHJEJE NUK DO TË TEJKALOJË SHUMËN QË BLERËSI KA PAGUAR POSAÇËRISHT PËR KËTË SOFTWARE. KUFIZIMET, PËRJASHTIMET DHE MOSPRANIMET E PËRGJEGJËSISË MË SIPËR (DUKE PËRFSHIRË PARAGRAFËT 10 DHE 11) DO TË ZBATOHEN NË MASËN MAKSIMALE TË LEJUAR NGA LIGJI I ZBATUESHËM EDHE NËSE NDONJË KOMPSNSIMNUK PËRMBUSH QËLLIMIN E VET KRYESOR.

13. Ligji i Zbatueshëm
Kjo Marrëveshje rregullohet nga ligjet e juridiksionit ku ju jeni banues, pavarësisht nga dispozitat ligjore për konfliktin e ligjeve. Kjo Marrëveshje nuk do të drejtohet nga Konventa e Kombeve të Bashkuara për Kontratat për Shitjen Ndërkombëtare të Mallrave, zbatimi i të cilëa përjashtohet shprehimisht. 

14. Zgjidhja e Mosmarrëveshjeve
Nëse në ndonjë mënyrë lind ndonjë mosmarrëveshje, kontradiktë ose mospajtim  nga kjo Marrëveshje ose përdorimi juaj  i Software-it që nuk zgjidhet në mënyrë jashtëgjyqësore, do t'i nënshtrohet juridiksionit jo-ekskluziv të gjykatave të venditku jeni banues.  Pavarësisht nga sa më sipër, Samsung mund të kërkojë masa të përkohëshme(ose lloje të barasvlershme të masave të përkohëshme ) në çdo juridiksion. 

15.  E Gjithë Marrëveshja
Kjo Marrëveshje është e gjithë marrëveshja ndërmjet jush  dhe Samsung në lidhje me Software-in dhe ka përparësi ndaj të gjitha komunikimeve të mëparshme apo të tanishme  me gojë ose me shkrim, propozimeve ose deklaratave në lidhje me Software-in ose ndonjë çështje tjetër që mbulohet nga kjo Marrëveshje. Nëse ndonjë dispozitë e kësaj Marrëveshjeje quhet e pavlefshme, e pazbatueshme ose e paligjshme, dispozitat e tjera do të vazhdojnë të jenë në fuqi të plotë dhe të prodhojnë efekt.
