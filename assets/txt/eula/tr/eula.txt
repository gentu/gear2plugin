Son Kullanıcı Lisans Sözleşmesi

Samsung üretimi olan veya Samsung mobil cihazlarıyla uyumlu Samsung markalı giyilebilir cihaz ürünlerini kullanmadan önce önemli bilgiler içeren bu Gear ve Gear Fit serisi (topluca "Giyilebilir Cihaz") ile Samsung mobil cihazlarıyla (topluca "Yönetici") uyumlu giyilebilir cihaz yöneticisi uygulamalarını ve Son Kullanıcı Lisans Sözleşmesini ("Sözleşme") dikkatlice okuyun. 
İşbu Sözleşme, ilgili Giyilebilir Cihaz ve/veya Yönetici (topluca "Yazılım") kullanımınıza yönelik yazılım ve ilgili ortam, basılı materyal, "çevrimiçi" veya elektronik belgeleri içeren ve işbu Sözleşmeye dahil olan Samsung, bağlı şirketleri, üçüncü şahıs tedarikçileri ve lisansörlerinin mülkiyetinde bulunan yazılımlara ilişkin olarak siz (tek bir kişi veya kuruluş) ile Samsung Electronics Co., Ltd. ("Samsung") arasında akdedilen yasal sözleşmeyi teşkil eder. 

Yönetici, mobil cihazınızı ("Cihaz") Giyilebilir Cihaza bağlamak için kullanılan ve ayrıca Giyilebilir Cihaz yazılımını Cihaz aracılığıyla yönetmenize, kontrol etmenize veya güncellemenize olanak tanıyan bir yazılım programıdır. Giyilebilir Cihazın kullanılabilmesi için normal çalışan ve önceden yüklenmiş yazılım gereklidir.  Giyilebilir Cihazı, Yöneticiyi veya önceden yüklenmiş yazılımları kullanarak işbu Sözleşmenin şartlarını kabul etmiş olursunuz.  Bu şartları kabul etmiyorsanız Giyilebilir Cihazı, Yöneticiyi veya önceden yüklenmiş yazılımları kullanmayın. 
1. Lisansın Verilmesi
İşbu Sözleşmenin koşul ve şartları kapsamında size Yönetici yazılımının bir kopyasını tek bir Giyilebilir Cihaz üzerinde yüklemek, kullanmak, erişmek, görüntülemek ve çalıştırmak üzere münhasır olmayan ve kabili rücu bir lisans verilmiştir. Yönetici yazılımını aynı anda birden fazla Giyilebilir Cihaz tarafından kullanılabilecek bir ağ üzerinden kullanıma sunamazsınız.
Yazılımın bazı öğeleri, açık kaynak lisanslarına tabi olabilir.  Açık kaynak lisansının alınması durumunda işbu Sözleşmenin bazı şartları geçersiz olur.

2. Hak ve Mülkiyet Mahfuzluğu
Samsung, işbu Sözleşmede size açıkça verilmeyen tüm haklarını saklı tutar. Yazılım, telif hakları ile diğer fikri mülkiyet haklarına ilişkin kanun ve anlaşmalarla korunmaktadır. Samsung, Yazılıma ait tasarruf, telif ve diğer fikri mülkiyet haklarına sahiptir. Yazılım lisanslıdır, satılamaz.

3. Lisans Sınırlaması
Yazılımın kaynak kodu veya algoritmaları üzerinde tersine mühendislik uygulama, kaynak koda dönüştürme, kaynak kodunu oluşturma ve diğer keşif teşebbüslerinde bulunma; Yazılımın özelliklerini değiştirme veya devre dışı bırakma ya da Yazılıma istinaden türev eser oluşturma yetkiniz yoktur. Ayrıca, Yazılım ile birlikte ticari barındırma hizmetlerini kiraya verme, kiralama, ödünç verme, alt lisans verme veya temin etme yetkisine de sahip değilsiniz.

4. Servisler ve Güncellemeler
Giyilebilir Cihaz ve Yönetici yazılımı, Gear Fit yönetimi için bazı Yazılımlar ("Gear Fit Yazılımı") içeriyor olabilir veya bunlarla uyumlu olabilir. Gear Fit Yazılımı, sadece eğlence amaçlı olarak tasarlanmıştır. Giyilebilir Cihaz ve Gear Fit Yazılımı, hastalıkların veya diğer rahatsızlıkların teşhisinde, kür, azaltma tedavisi veya hastalık önlemede ya da diğer tıbbi amaçlar doğrultusunda kullanılmak üzere tasarlanmamıştır. Gear Fit Yazılımından türetilen bazı veriler, sadece bilgilendirme amaçlı olup siz ile doktorunuz veya başka bir sağlık personeli arasındaki ilişkinin yerine geçmez. Gear Fit Yazılımı ile öğrendiğiniz bilgiler doğrultusunda asla uzman doktor tavsiyelerini göz ardı etmeyin veya doktorunuza danışmakta gecikmeyin.
Ayrıca, size üçüncü şahıs hizmetleri de sunulabilir. Samsung, üçüncü şahıs hizmetlerinin içeriği, doğruluğu, eksiksizliği, etkinliği veya ilgili kanun ve düzenlemelere uygunluğu konusunda hiçbir garanti ve taahhütte bulunmaz.
Giyilebilir Cihaz Yazılımını Yöneticiyi kullanarak güncelleyebilirsiniz. Samsung; Giyilebilir Cihazınıza daha önce yüklenen yazılımlara yönelik olarak hata düzeltmeleri, hizmet yükseltmeleri, yükseltme ve geliştirmeler de dahil ancak bunlarla sınırlı olmamak kaydıyla Giyilebilir Cihaza yönelik Yazılım güncellemeleri ("Güncelleme") sağlayabilir. Bu Güncelleme yoluyla sağlanan sürümü kullanmak için öncelikle Güncelleme için uygun yazılımın lisansına sahip olmanız gerekir. Güncellenmiş sürümle birlikte yeni işlevler eklenebilir ve bazı sınırlı durumlarda mevcut işlevler silinebilir. Güncellemeler genel olarak kullanılabilir; ancak bazı sınırlı durumlarda sadece GSM operatörünüz bu Güncellemeleri sunabilir ve bu Güncellemeler, GSM operatörünüzle olan sözleşmenize tabi olabilir.

5. Veri Kullanma Muvafakati
Samsung'un ve/veya iştiraklerinin seri numarası, model adı, müşteri kodu, erişim kayıtları, cihazınızın güncel yazılım sürümü, mobil ülke kodu (MCC), mobil ağ kodu (MNC) ve Giyilebilir Cihazda bulunan bellek ürünü benzersiz kimlik numarası (TWID) gibi teknik bilgileri toplayıp kullanabileceğini kabul ve tasdik ediyorsunuz. Samsung ve iştirakleri, bu bilgileri Giyilebilir Cihaz ve Yöneticideki destek hizmetlerini geliştirmek veya yükseltmek amacıyla kullanabilir ve bu bilgileri kimliğinizi tanımlayacak şekilde üçüncü şahıslara ifşa etmeyecektir. Bilgileriniz, daima Samsung'un http://account.samsung.com/membership/pp adresinde bulunan Gizlilik Politikasına uygun olarak kullanılacaktır.

6. Veri Erişimi 
Yazılımın bazı özelliklerini kullanabilmek için mobil cihazınızın İnternet erişimi olması gerekir. Ayrıca bu özellikler, ağ veya İnternet sağlayıcınız tarafından uygulanan kısıtlamalara tabi olabilir. Yazılım, mobil ağınıza erişebilir. Bu durumda ödeme planınıza bağlı olarak ilave ücret uygulanabilir.  Ayrıca, Yazılımın bazı özelliklerini kullanmanız durumunda cihazınızın donanımlarının veya veri erişiminin uygunluğu ve performansı olumsuz etkilenebilir. 

7 Yazılımın Devri 
Yazılımla birlikte Giyilebilir Cihazın satışıyla bağlantılı olmadıkça işbu Sözleşmeyi ya da işbu Sözleşmeyle verilen Yazılıma yönelik hak veya yükümlülükleri üçüncü şahıslara devredemezsiniz. Bu durumda Yazılımın tamamı (tüm bileşen parçaları, ortamlar ve basılı materyaller, yükseltmeler ve işbu Sözleşme de dahil olmak üzere) devredilmelidir. Devir işleminden sonra Yazılımın tüm kopyalarını imha etmeniz gerekir. Devir işlemi, konsinye satış gibi dolaylı devir şeklinde olamaz. Devir işleminden önce Yazılımı alan son kullanıcının Sözleşmenin tüm şartlarını kabul etmesi gerekmektedir.

8. İhracat Kısıtlaması  
Yönetici veya Yazılımın çeşitli ülkeler tarafından uygulanan ihracat kısıtlamalarına tabi olduğunu tasdik ediyorsunuz. Bilumum ilgili ihracat kısıtlama kanun ve düzenlemeleri de dahil olmak üzere Yönetici ve Yazılım için geçerli olan bilumum ilgili uluslararası veya ulusal kanuna riayet etmeyi kabul ediyorsunuz.   

9. Fesih
İşbu Sözleşme, feshedilene kadar geçerli olacaktır. İşbu Sözleşmenin koşul ve şartlarından herhangi birine riayet etmediğiniz takdirde işbu Sözleşme kapsamındaki haklarınız, Samsung tarafından bildirimde bulunulmaksızın doğrudan feshedilecektir. İşbu Sözleşmenin feshi üzerine Yönetici veya Yazılımı kullanmayı bırakmanız ve Yönetici veya Yazılımın tüm kopyalarını imha etmeniz gerekmektedir.

10. Garanti Reddi
SAMSUNG TARAFINDAN SAĞLANAN YAZILIM (İSTER GİYİLEBİLİR CİHAZA DAHİL EDİLMİŞ, İSTER İNTERNETTEN İNDİRİLMİŞ, İSTERSE BAŞKA ŞEKİLDE EDİNİLMİŞ OLSUN), GİYİLEBİLİR CİHAZINIZLA BİRLİKTE AYRICA YAZILI, AÇIK VE SINIRLI GARANTİ KAPSAMINDA BELİRTİLMEDİKÇE "OLDUĞU GİBİ", "MEVCUT HALİYLE" VE SARİH VEYA ZIMNİ SAMSUNG TARAFINDAN HİÇBİR GARANTİ OLMAKSIZIN TEMİN EDİLMİŞTİR. SAMSUNG, İLGİLİ KANUNLAR UYARINCA MÜMKÜN OLAN AZAMİ ÖLÇÜDE TİCARİ ELVERİŞLİLİK, YETERLİ KALİTE VEYA İŞÇİLİK EMEĞİ, BELİRLİ BİR AMACA UYGUNLUK, GÜVENİLİRLİK VEYA KULLANILABİLİRLİK, DOĞRULUK, VİRÜS İÇERMEME, MÜDAHALESİZ KULLANIM, ÜÇÜNCÜ ŞAHIS HAKLARINI İHLAL YASAĞI VEYA DİĞER HAK İHLALİ YASAKLARINA İLİŞKİN ZIMNİ GARANTİLER DE DAHİL ANCAK BUNLARLA SINIRLI OLMAMAK KAYDIYLA SARİH, ZIMNİ VEYA YASAL HİÇBİR GARANTİ VERMEZ. BAZI ÜLKELERDE ZIMNİ GARANTİ İSTİSNA VEYA SINIRLAMALARINA İZİN VERİLMEMEKTEDİR. BU NEDENLE, YUKARIDAKİ İSTİSNALAR VEYA SINIRLAMALAR SİZİN İÇİN GEÇERLİ OLMAYABİLİR. SAMSUNG VEYA İŞTİRAKLERİNDEN YAZILI VEYA SÖZLÜ OLARAK EDİNİLEN HİÇBİR TAVSİYE VEYA BİLGİ, SAMSUNG'UN YAZILIM GARANTİSİNE İLİŞKİN İŞBU GARANTİ REDDİNİ DEĞİŞTİRECEĞİ YA DA SAMSUNG'UN HERHANGİ BİR GARANTİ VERECEĞİ ŞEKLİNDE YORUMLANAMAZ. 

11. Samsung Uygulamaları ve Hizmetleri
Belirli uygulamalar ve/veya hizmetler Giyilebilir Cihazınıza daha önceden yüklenmiş olabilir veya cihazınız için indirilebilir. Bu tür uygulamalar ve/veya hizmetler Samsung Hizmet üyeliği ("Samsung Account") gerektirebilir. Samsung Account adı altındaki hükümlülükleriniz ve haklarınız Samsung Account'ınız için olan gizlilik politikasının yanında ayrı koşul ve şartlarda belirtilmiştir. Samsung Account gerektirmeyen uygulamalar ve/veya hizmetler gizlilik politikasının yanında sizin kendi koşul ve şartlarını kabul etmenizi talep edebilirler. İşbu ilgili koşul ve şartlar ile gizlilik politikalarının ilişkili her uygulama ve hizmete uygulanacağını anlamış ve kabul etmiş bulunuyorsunuz.

12. Sorumluluğun Sınırlandırılması
SAMSUNG; MEYDANA GELEBİLECEK ZARARLAR HAKKINDA ÖNCEDEN BİLGİLENDİRİLMİŞ OLSA BİLE HATA, İHMAL, KESİNTİ, KUSUR, ÇALIŞMADA VE AKTARIMDA GECİKME, BİLGİSAYAR VİRÜSÜ, BAĞLANTI HATASI VE AĞ ÜCRETLERİNDEN KAYNAKLANAN VEYA AYNILARIYLA İLGİLİ HASARLAR İLE DİĞER BİLUMUM DOĞRUDAN, DOLAYLI, ARIZİ, HUSUSİ, CEZAİ VEYA NETİCE KABİLİNDEN DOĞAN HASARLAR DAHİL ANCAK BUNLARLA SINIRLI OLMAMAK KAYDIYLA YAZILIMIN KULLANILMASI VEYA KULLANILAMAMASINDAN DOĞAN VEYA AYNILARIYLA İLGİLİ HASARLARDAN SORUMLU OLMAYACAKTIR. BAZI ÜLKELERDE ARIZİ VEYA NETİCE KABİLİNDEN DOĞAN ZARARLARA İLİŞKİN İSTİSNA VEYA SINIRLAMALARA İZİN VERİLMEMEKTEDİR. BU NEDENLE, YUKARIDAKİ İSTİSNALAR VEYA SINIRLAMALAR SİZİN İÇİN GEÇERLİ OLMAYABİLİR. SAMSUNG'UN SÖZLEŞMEYE, HAKSIZ FİİLE VEYA BAŞKA ŞEKLE DAYANAN, YAZILIMI KULLANMANIZDAN DOĞAN YA DA İŞBU SÖZLEŞMENİN BAŞKA ŞEKİLDE TEMİNİNDEN KAYNAKLANAN HASARLAR DAHİL ANCAK BUNLARLA SINIRLI OLMAMAK KAYDIYLA SİZE KARŞI BİLUMUM HASAR, ZARAR VE DAVA GEREKÇELERİNE İLİŞKİN YÜKÜMLÜLÜKLERİNİN TAMAMI, İŞBU YAZILIM İÇİN ÖZEL OLARAK ALICI TARAFINDAN ÖDENEN MEBLAĞI AŞMAYACAKTIR. YUKARIDA BAHSİ GEÇEN SINIRLAMA, İSTİSNA VE SORUMLULUK REDLERİ (MADDE 10 VE 11 DAHİL) BAŞVURULAN ÇÖZÜM YOLLARI ASIL AMACINA ULAŞAMAMIŞ OLSA BİLE İLGİLİ KANUNLAR TARAFINDAN İZİN VERİLEN AZAMİ ÖLÇÜDE GEÇERLİ OLACAKTIR.

13. Uygulanacak Kanun
İşbu Sözleşme, kanunlar ihtilafına bakılmaksızın mukim olduğunuz yargı alanındaki kanunlara tabi olacaktır. İşbu Sözleşme, tatbiki sarahaten hariç tutulan Uluslararası Satım Sözleşmelerine İlişkin Birleşmiş Milletler Antlaşması hükümlerine tabi olmayacaktır. 

14. İhtilafların Halli 
İşbu Sözleşmeden veya Yazılımı kullanmanızdan doğan herhangi bir ihtilaf, çelişki veya çatışma uzlaşmayla çözüme kavuşturulamadığı takdirde mukim olduğunuz yargı alanı dahilindeki mahkemelerin münhasır olmayan yargı yetkisine tabi olacaktır.  Samsung, yukarıda bahsi geçen hususlara bakılmaksızın herhangi bir ülkenin yetki sınırları dahilinde ihtiyati tedbir (veya ivedi hukuki çözüm yolu) tatbik edebilir. 

15.  Sözleşmenin Bütünlüğü
İşbu Sözleşme, siz ile Samsung arasındaki sözleşmenin tamamını teşkil etmekte olup Yazılım veya işbu Sözleşme kapsamındaki herhangi bir mevzuya ilişkin tüm eski veya güncel yazılı veya sözlü iletişim, teklif ve beyanları geçersiz kılar. İşbu Sözleşmenin herhangi bir hükmünün geçersiz, hükümsüz, yürürlüğe koyulamaz veya yasadışı olduğuna kanaat getirilmesi durumunda diğer hükümler tamamen geçerli ve yürürlükte olmaya devam edecektir.
