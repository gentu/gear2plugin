Licencni ugovor za krajnjeg korisnika

Prije upotrebe nosivih uređaja koje je proizvela tvrtka Samsung, odnosno nosivih uređaja označenih tržišnom markom Samsung kompatibilnih s mobilnim uređajima serije Gear i Gear Fit (zajednički “Nosivi uređaj”) te upotrebe aplikacija za upravljanje nosivim uređajima kompatibilnih s mobilnim uređajima tvrtke Samsung (zajednički “Upravitelj”) pozorno pročitajte ovaj Licencni ugovor za krajnjeg korisnika (“Ugovor”) koji sadrži važne informacije. 
Ovaj je Ugovor pravni sporazum između vas (bilo kao pojedinca ili pravne osobe) i tvrtke Samsung Electronics Co., Ltd. (“Samsung”) za softver, vlasništvo tvrtke Samsung i njenih pridruženih tvrtki te s treće strane njenih dobavljača i davatelja licenci, koji se isporučuje uz ovaj Ugovor te uključuje softver i povezane multimedijske sadržaje, pisane materijale, “online” ili elektroničku dokumentaciju vezanu uz vaše korištenje Nosivog uređaja i/ili Upravitelja (u daljnjem tekstu “Softver”). 

Upravitelj je softverski program za povezivanje vašeg mobilnog uređaja (“Uređaj”) s Nosivim uređajem i omogućuje vam upravljanje, kontroliranje ili ažuriranje softvera Nosivog uređaja putem Uređaja. U normalnom radu Nosivi uređaj zahtijeva korištenje prethodno učitanog softvera.  Upotrebom Nosivog uređaja, Upravitelja ili njegovog prethodno učitanog softvera prihvaćate uvjete ovog Ugovora.  Ako ne prihvaćate ove uvjete, nemojte koristiti Nosivi uređaj, Upravitelja ili njegov prethodno učitani softver. 
1. Dodjela licence
Pod uvjetima i odredbama ovog Ugovora dodijeljena vam je ograničena, neekskluzivna, opoziva licenca za instalaciju, korištenje, pristup, prikaz i pokretanje jedne kopije Upravitelja na jednom Nosivom uređaju. Upravitelja ne smijete učiniti dostupnim putem mreže gdje bi ga istovremeno moglo koristiti više Nosivih uređaja.
Određene stavke Softvera možda su podložne licencama otvorenog koda.  Odredbe licence otvorenog koda možda poništavaju neke uvjete ovog Ugovora.

2. Zadržavanje prava i vlasništva
Tvrtka Samsung zadržava sva prava koja vam nisu izričito dodijeljena u ovom Ugovoru. Softver je zaštićen autorskim pravima i relevantnim zakonima i ugovorima za zaštitu intelektualnog vlasništva. Tvrtka Samsung posjeduje opća, autorska i druga prava intelektualnog vlasništva ovog Softvera. Za Softver se dodjeljuje licenca, ne prodaje se.

3. Ograničenja licence
Ne smijete razgrađivati, dekompilirati, rastavljati ili na drugi način pokušati otkriti izvornu šifru ili algoritme Softvera ili izmijeniti ili onemogućiti bilo koju značajku Softvera ili stvoriti izvedene radove na temelju Softveru. Ne smijete iznajmljivati, posuđivati, dodjeljivati podlicence ili nuditi komercijalne usluge za Softver.

4. Usluge i ažuriranja
Nosivi uređaj i Upravitelj sadržavaju ili mogu biti kompatibilni s određenim softverom za pomoć u održavanju kondicije (“Kondicijski softver”). Kondicijski softver predviđen je samo za korištenje u rekreacijske svrhe. Nosivi uređaj i Kondicijski softver nisu predviđeni za korištenje u dijagnosticiranju bolesti ili drugih stanja, niti u liječenju, ublažavanju ili prevenciji bolesti ili za bilo kakve druge medicinske svrhe. Određeni podaci dobiveni putem Kondicijskog softvera isključivo su informativne prirode i ne zamjenjuju konzultacije s liječnikom ili davateljem medicinskih usluga. Nikad nemojte zanemariti profesionalni medicinski savjet niti odgađati traženje takvog savjeta zbog nečega što ste saznali putem Kondicijskog softvera.
Možda su vam dostupne i usluge treće strane. Tvrtka Samsung odbacuje bilo kakva jamstva ili izjave u odnosu na sadržaj usluge bilo koje treće strane, njegovu preciznost, potpunost, učinkovitost te usklađenost s primjenjivim zakonima ili propisima.
Softver Nosivog uređaja možete ažurirati. Tvrtka Samsung može ponuditi ili omogućiti ažuriranje Softvera na Nosivom uređaju (“Ažuriranje”), uključujući između ostaloga i uklanjanje nedostataka, nadogradnje usluge, nadogradnje ili poboljšanja bilo kojeg softvera prethodno instaliranog na vaš Nosivi uređaj. Kako biste mogli koristiti verziju ponuđenu takvim Ažuriranjem, morate posjedovati licencu za softver za koji je dostupno Ažuriranje. Ažurirana verzija može sadržavati nove funkcije ili, u ograničenim slučajevima, izbrisati neke postojeće. Iako će Ažuriranje općenito biti dostupno, u nekim ograničenim okolnostima, Ažuriranja će nuditi samo vaš mobilni operater, a takva će Ažuriranja biti u nadležnosti ugovora sklopljenog s mobilnim operaterom.

5. Pristanak na korištenje podataka
Prihvaćate i slažete se da tvrtka Samsung i/ili njene pridružene tvrtke mogu prikupljati i koristiti tehničke informacije kao što su serijski broj, naziv modela, šifra kupca, podaci o pristupu, trenutna softverska verzija vašeg uređaja, MCC (pozivni broj za mobilnu mrežu), MNC (broj mobilne mreže) i TWID (jedinstveni identifikacijski broj u Nosivom uređaju). Tvrtka Samsung i njene pridružene tvrtke te informacije mogu koristiti za poboljšanje ili nadogradnju pratećih usluga za Nosivi uređaj i Upravitelja i neće te informacije otkrivati bilo kojoj trećoj strani u obliku koji bi vas osobno identificirao. Vaši osobni podaci uvijek će se tretirati u skladu s Pravilima privatnosti tvrtke Samsung koja možete pročitati ovdje: http://account.samsung.com/membership/pp.

6. Pristup podacima 
Za neke značajke Softvera vaš će mobilni uređaj morati imati pristup internetu i možda će biti podložan ograničenjima koja je odredio vaš mrežni operater ili davatelj internetskih usluga. Softver može internetu pristupiti putem vaše mobilne mreže, što ovisno o tarifi koju koristite može rezultirati dodatnim troškovima.  Osim toga, na uživanje u nekim značajkama Softvera može utjecati prikladnost i hardverska izvedba vašeg uređaja ili pristup podacima. 

7. Prijenos Softvera 
Ovaj Ugovor ili ovdje dodijeljena prava ili obveze uz Softver ne smijete prenositi na bilo koju treću stranu, osim ako prijenos nije povezan s prodajom Nosivog uređaja uz koji se isporučuje Softver. U tom slučaju prijenos mora uključivati sav Softver (uključujući sve sastavne dijelove, multimedijske i pisane materijale, sve nadogradnje, ovaj Ugovor) i ne smijete zadržati nikakvu kopiju Softvera. Prijenos ne smije biti neizravan, npr. pošiljka. Prije prijenosa krajnji korisnik koji će dobiti Softver mora pristati na sve uvjete Ugovora.

8. Ograničenje izvoza  
Prihvaćate da Upravitelj ili Softver podliježu ograničenjima izvoza raznih država. Slažete se da ćete se pridržavati svih važećih međunarodnih i nacionalnih zakona primjenjivih na Upravitelja ili Softver, uključujući sve važeće zakone i odredbe ograničenja izvoza.   

9. Raskid Ugovora
Ovaj Ugovor vrijedi do njegovog raskida. Ako se ne budete pridržavali uvjeta i odredbi ovog Ugovora, prava koja su vam dodijeljena ovim Ugovorom automatski se ukidaju.. Po raskidu ovog Ugovora morate prestati sa svim korištenjem Upravitelja ili Softvera te uništiti sve kopije Upravitelja ili Softvera.

10. Odricanje od jamstva
OSIM AKO TO NIJE ZASEBNO UTVRĐENO IZRIČITIM PISANIM OGRANIČENIM JAMSTVOM ISPORUČENIM S VAŠIM NOSIVIM UREĐAJEM, SOFTVER KOJI DAJE TVRTKA SAMSUNG (BILO DA JE UKLJUČEN U ISPORUKU S NOSIVIM UREĐAJEM, PREUZET S INTERNETA ILI DOBIVEN NA TREĆI NAČIN) NUDI SE “KAKAV JEST” I “U PREDOČENOJ DOSTUPNOSTI”, BEZ BILO KAKVOG JAMSTVA TVRTKE SAMSUNG, BILO IZRIČITOG ILI IMPLICIRANOG. U NAJVEĆOJ MOGUĆOJ MJERI SUKLADNO PRIMJENJIVOM ZAKONU TVRTKA SAMSUNG ODBACUJE SVA JAMSTVA, IZRIČITA, IMPLICIRANA ILI ZAKONSKA, UKLJUČUJUĆI IZMEĐU OSTALOGA I IMPLICIRANA JAMSTVA PRIKLADNOSTI ZA PRODAJU, ZADOVOLJAVAJUĆE KVALITETE ILI IZRADE, PRIKLADNOSTI ZA ODREĐENU UPOTREBU, POUZDANOSTI ILI DOSTUPNOSTI, PRECIZNOSTI, NEPOSTOJANJA VIRUSA, TIHOG UŽITKA, NEPOVREDE PRAVA TREĆE STRANE ILI DRUGIH KRŠENJA PRAVA. NEKA ZAKONODAVSTVA NE DOPUŠTAJU ISKLJUČENJA ILI OGRANIČENJA IMPLICIRANIH JAMSTAVA PA SE GORE NAVEDENA ISKLJUČENJA ILI OGRANIČENJA MOŽDA NE ODNOSE NA VAS. NIKAKVI SAVJETI ILI INFORMACIJE, BILO USMENE ILI PISANE, KOJE STE DOBILI OD TVRTKE SAMSUNG ILI NJENIH PRIDRUŽENIH TVRTKI NEĆE SE SMATRATI OSNOVOM ZA IZMJENU OVOG ODRICANJA OD JAMSTVA TVRTKE SAMSUNG VEZANOG ZA SOFTVER ILI ZA STVARANJE BILO KAKVOG JAMSTVA OD STRANE TVRTKE SAMSUNG. 

11. Samsung aplikacije i usluge
Neke aplikacije i/ili usluge možda su unaprijed učitane i/ili se mogu preuzeti na Nosivi uređaj. Takve aplikacije i/ili usluge mogu kao preduvjet zahtijevati članstvo u uslugama tvrtke Samsung (“Samsung račun”). Vaša prava i obveze povezani sa Samsung korisničkim računom definirani su posebnim uvjetima i odredbama te pravilima privatnosti za Samsung račun. U slučaju aplikacija i/ili usluga za koje Samsung račun nije potreban možda ćete morati prihvatiti uvjete i odredbe te pravila za zaštitu privatnosti specifična za te aplikacije i/ili usluge. Ovime izražavate svoje prihvaćanje i suglasnost da se relevantni uvjeti i odredbe te pravila zaštite privatnosti primjenjuju na svaku pojedinu aplikaciju i uslugu.

12. Ograničenje odgovornosti
TVRTKA SAMSUNG NEĆE ODGOVARATI ZA BILO KAKVU ŠTETU KOJA PROIZLAZI ILI JE VEZANA UZ KORIŠTENJE ILI NEMOGUĆNOST KORIŠTENJA SOFTVERA, NJEGOV SADRŽAJ ILI FUNKCIONALNOST, UKLJUČUJUĆI IZMEĐU OSTALOGA I ŠTETU PROUZROČENU ILI POVEZANU S POGREŠKAMA, PROPUSTIMA, PREKIDIMA, KVAROVIMA, KAŠNJENJEM U RADU ILI PRIJENOSU, RAČUNALNIM VIRUSIMA, NEMOGUĆNOŠĆU POVEZIVANJA, MREŽNIM TROŠKOVIMA TE SVE DRUGE IZRAVNE, NEIZRAVNE, POSEBNE, SLUČAJNE, PRIMJERNE ILI POSLJEDIČNE ŠTETE, ČAK I AKO JE TVRTKA SAMSUNG BILA UPUĆENA U MOGUĆNOST POSTOJANJA TAKVIH ŠTETA. NEKA ZAKONODAVSTVA NE DOPUŠTAJU ISKLJUČENJE ILI OGRANIČENJE SLUČAJNIH ILI POSLJEDIČNIH ŠTETA PA SE GORE NAVEDENA ISKLJUČENJA ILI OGRANIČENJA MOŽDA NE ODNOSE NA VAS. BEZ OBZIRA NA PRETHODNO IZNESENO, UKUPNA ODGOVORNOST TVRTKE SAMSUNG PREMA VAMA ZA SVE GUBITKE, ŠTETU, UZROKE POSTUPKA, UKLJUČUJUĆI IZMEĐU OSTALOGA I ONE TEMELJENE NA UGOVORU, DELIKTU ILI KOJE NA BILO KOJI NAČIN PROIZLAZE IZ VAŠEG KORIŠTENJA SOFTVERA ILI BILO KOJE DRUGE ODREDBE OVOG UGOVORA, NE MOŽE PRIJEĆI IZNOS KOJI JE KUPAC PLATIO POSEBNO ZA OVAJ SOFTVER. PRETHODNO IZNESENA OGRANIČENJA, ISKLJUČENJA I ODRICANJA (UKLJUČUJUĆI ODJELJKE 10 I 11) PRIMIJENIT ĆE SE U NAJVEĆOJ MOGUĆOJ MJERI KOJU DOPUŠTA PRIMJENJIVI ZAKON, ČAK I AKO BILO KAKAV PRAVNI LIJEK NE USPIJE U SVOJOJ OSNOVNOJ SVRSI.

13. Primjenjivi zakon
Ovaj je Ugovor pod nadležnošću zakona države vašeg prebivališta, bez obzira na sukob sa zakonskim odredbama. Na ovaj Ugovor ne primjenjuje se  Konvencija UN-a o ugovorima o međunarodnoj prodaji robe i njena je primjenjivost izričito isključena. 

14. Rješavanje sporova 
Ako se spor, neslaganje ili razlika u mišljenju, koji na bilo koji način proizlaze iz ovog Ugovora ili vašeg korištenja Softvera, ne riješe sporazumno, za njih će biti nadležan sud u državi vašeg prebivališta.  Bez obzira na prethodno izneseno, tvrtka Samsung može u bilo kojoj jurisdikciji  primijeniti privremene mjere (ili odgovarajuću vrstu hitnog pravnog lijeka). 

15.  Cijeli Ugovor
Ovaj Ugovor predstavlja cijeli ugovor između vas i tvrtke Samsung vezano uz Softver i zamjenjuje sve prethodne ugovore ili istodobne usmene ili pisane razmjene informacija, ponude i izjave vezane uz Softver ili bilo koju drugu stavku navedenu u ovom Ugovoru. Ako se bilo koja odredba ovog Ugovora odbaci kao ništavna, nevažeća, neprovediva ili nezakonita, ostale odredbe ostaju važiti u potpunosti.
