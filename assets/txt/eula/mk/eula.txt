Договор за лиценца на краен корисник

Внимателно прочитајте го овој Договор за лиценца на краен корисник („Договор“) пред да започнете да користите уреди за носење произведени од Samsung или брендирани уреди кои се компатибилни со мобилните уреди на Samsung, како што се сериите Gear и Gear Fit (колективно, „Уред за носење“), и апликации за управување со уредите за носење од Samsung кои се компатибилни со мобилните уреди на Samsung (колективно, “Manager”), бидејќи истиот содржи важни информации.
Овој Договор е обрзувачка спогодба помеѓу Вас (како поединец или како субјект) и Samsung Electronics Co., Ltd. („Samsung“) за софтвер кој е во сопственост на Samsung, неговите подружници и неговите испорачувачи и издавачи на лиценца во улога на трети лица, како составен дел од овој Договор, кој опфаќа софтвер и придружни медиуми, испечатени материјали, „онлајн“ или електронски документи поврзани со вашето користење на Уредот за носење и/или Manager (колективно „Софтвер“). 

Manager е софтверска програма која овозможува поврзување на вашиот мобилен уред („Уред“) со Уред за носење и која ви овозможува да управувате, да го контролирате и да го ажурирате софтверот на Уредот за носење преку Уредот. За да може Уредот за носење да функционира нормално, треба да користите однапред вчитан софтвер.  Со користење на Уредот за носење, Manager или неговиот однапред вчитан софтвер, вие ги прифаќате правилата на овој Договор.  Ако не сакате да ги прифатите овие правила, тогаш не  користете го Уредот за носење, Manager или неговиот однапред вчитан софтвер. 
1. Доделување на дозвола
Во согласност со правилата и условите на овој Договор, Ви се доделува ограничена, неексклузивна и отповиклива лиценца за инсталирање, користење, пристапување, прикажување и раководење со една копија на софтверот Manager на еден Уред за носење. Не смеете да го направите софтверот Manager достапен преку мрежа каде што ќе можат да го користат повеќе Уреди за носење истовремено.
Одредени елементи од Софтверот може да подлежат на лиценци со отворен изворен код.  Одредбите на лиценцата со отворен изворен код можат да преовладуваат над некои правила од овој Договор.

2. Задржување на права и сопственост
Samsung ги задржува сите права што не Ви се експлицитно доделени со овој Договор. Софтверот е заштитен согласно прописите и меѓународните договори за заштита на авторското право и другите видови на интелектуална сопственост. Samsung е носител на правата на наслов, авторските права и други права на интелектуална сопственост на Софтверот. За Софтверот се издава лиценца, но не се продава.

3. Ограничување на лиценцата
Не смеете да вршите обратно инженерство, декомпилација, расклопување или каква било друга постапка за откривање на изворниот код или алгоритмите на Софтверот или пак, да менувате или оневозможувате какви било функции на Софтверот или, пак, да создавате изведени функции базирани на Софтверот. Не смеете да изнајмувате, закупувате, позајмувате, издавате лиценца или нудите комерцијални услуги за поставување со Софтверот.

4. Услуги и ажурирања
Уредот за носење и Manager содржат или можат да бидат компатибилни со одреден Софтвер за одржување на физичка форма („Софтвер за одржување форма“). Софтверот за одржување форма е наменет само за рекреативна употреба. Уредот за носење и Софтверот за одржување форма не се наменети за дијагностицирање на болести или други состојби или, пак, лекување, ублажување, третирање или спречување на болести или за какви било други медицински намени. Некои податоци што се добиваат преку Софтверот за одржување форма имаат само информативна намена и не можат да го заменат односот што го имате со вашиот лекар или друго медицинско лице. Никогаш не занемарувајте ги професионалните медицински совети ниту, пак, чекајте за да се советувате со доктор поради нешто што сте дознале преку Софтверот за одржување форма.
Услуги од трети лица може исто така да ви бидат достапни. Samsung одрекува било какви гаранции или изјави за какви било содржини, точност, целосност, ефикасност, усогласеност со применливите прописи за услугите што ги нудат третите лица.
Софтверот на Уредот за носење можете да го ажурирате преку Manager. Samsung може да ви понуди и стави на располагање ажурирања за Софтверот на Уредот за носење („Ажурирање“), вклучувајќи без ограничувања поправка на грешки, надградби за услуги, надградби и подобрувања за каков било софтвер што претходно бил инсталиран во вашиот Уред за носење. За да ја користите верзијата што се испорачува преку таквото Ажурирање, прво мора да имате лиценца за софтверот на кој може да се изврши Ажурирање. Ажурираната верзија може да ви обезбеди нови функции и, во мал број случаи, да избрише некои од постоечките функции. И покрај тоа што Ажурирањето ќе биде воглавно достапно, во некои ограничени околности, Ажурирањата ќе се понудат само преку вашиот мрежен оператор, а таквите Ажурирања ќе бидат под надлежност на деловниот однос со вашиот мрежен оператор.

5. Согласност за користење на интернет податоци
Потврдувате и се согласувате дека Samsung и/или неговите подружници можат да собираат и користат технички информации како што се серискиот број, името на моделот, кодот на потрошувачот, пристап до записите, тековната верзија на софтверот на вашиот уред, MCC (кодот за мобилната мрежа во земјата), MNC (кодот на мобилната мрежа) и TWID (уникатниот број за идентификација на меморискиот производ што е вграден во Уредот за носење). Samsung и неговите подружници можат да ги користат овие информации за подобрување или надградба на услугите за поддршка на Уредот за носење и софтверот Manager и нема да ги откријат овие информации на ниту една трета страна на начин што лично би ве идентификувал. Вашите информации постојано ќе се раководат во согласност со Политиката за приватност на Samsung, која можете да ја погледнете на: http://account.samsung.com/membership/pp.

6. Пристап до податоци 
Некои функции на Софтверот може да побараат пристап до интернет преку вашиот мобилен уред и може да подлежат на ограничувања што ги воведува вашиот мрежен или интернет оператор. Софтверот може да пристапува преку вашата мобилна мрежа, што може да резултира со дополнителни трошоци, во зависност од вашата претплата.  Освен тоа, соодветноста и перформансите на хардверот на вашиот уред или пристапот до податоци можат да влијаат врз вашето уживање во некои функции. 

7 Префрлување на Софтверот 
Не смеете да го пренесувате овој Софтвер ниту, пак, правата или обврските кон Софтверот што Ви се доделени овде на било кои трети лица, освен ако тоа не е поврзано со продажбата на Уредите за носење заедно со Софтверот. Во таков случај, преносот мора да го содржи целосниот Софтвер (вклучувајќи ги и сите компоненти, медиумите и испечатените материјали, сите надградби, овој Договор), а Вие не смеете да задржите какви било копии од Софтверот. Преносот не смее да биде индиректен, како на пример во вид на пратка. Пред преносот да се изврши, крајниот корисник што го добива Софтверот мора да се согласи со сите правила на Договорот.

8. Ограничувања во извозот  
Потврдувате дека Manager или Софтверот се подложни на ограничувања во извозот во различни земји. Се согласувате дека ќе ги почитувате сите применливи меѓународни и национални закони што важат за Manager или Софтверот, вклучувајќи ги и сите применливи закони и регулативи за ограничувања во извозот.   

9. Престанок
Овој Договор има важност сè додека не се раскине. Вашите права според овој Договор ќе престанат да важат автоматски и без известување од Samsung, доколку не се придржувате до кое било од правилата и условите на овој Договор. По раскинување на овој Договор, мора целосно да престанете со користењето на Manager или Софтверот и да ги уништите сите копии од Manager или Софтверот.

10. Одрекување на одговорност од гаранции
ОСВЕН АКО НЕ Е ПОСЕБНО НАВЕДЕНО ВО ПИШАНА, ЕКСПЛИЦИТНА И ОГРАНИЧЕНА ГАРАНЦИЈА ШТО СЕ ДОБИВА ЗАЕДНО СО ВАШИОТ УРЕД ЗА НОСЕЊЕ, СОФТВЕРОТ ШТО ГО НУДИ SAMSUNG (НЕЗАВИСНО ДАЛИ СЕ ИСПОРАЧУВА СО УРЕДОТ ЗА НОСЕЊЕ, СЕ ПРЕЗЕМА ИЛИ НАБАВУВА НА КОЈ БИЛО ДРУГ НАЧИН) СЕ ИСПОРАЧУВА „ТАКОВ КАКОВ ШТО Е“ И „ТАКА КАКО ШТО Е ДОСТАПЕН“, БЕЗ ГАРАНЦИИ ОД КАКОВ БИЛО ВИД ОД СТРАНА НА SAMSUNG, БЕЗ РАЗЛИКА ДАЛИ СЕ ЕКСПЛИЦИТНИ ИЛИ ИМПЛИЦИТНИ. ДО НАЈГОЛЕМА МОЖНА МЕРА ДОЗВОЛЕНА СО ПРИМЕНЛИВИТЕ ПРОПИСИ, SAMSUNG СЕ ОГРАДУВА ОДОДГОВОРНОСТ ОД СИТЕ ГАРАНЦИИ, НЕЗАВИСНО ДАЛИ СЕ ЕКСПЛИЦИТНИ, ИМПЛИЦИТНИ ИЛИ ПРЕТПОСТАВЕНИ ПО ЗАКОН, ВКЛУЧУВАЈЌИ И, НО НЕ ОГРАНИЧУВАЈЌИ СЕ НА ИМПЛИЦИТНИ ГАРАНЦИИ ЗА ПРОДАЖНАТА ЦЕНА, ЗАДОВОЛИТЕЛНИОТ КВАЛИТЕТ ИЛИ НАЧИНОТ НА ИЗРАБОТКА, МОЖНОСТА ЗА ИЗВРШУВАЊЕ НА ОДРЕДЕНА ФУНКЦИЈА, СИГУРНОСТА ИЛИ ДОСТАПНОСТА, ТОЧНОСТА, ОТСУСТВОТО НА ВИРУСИ, УЖИВАЊЕ ВО ТИШИНА, НЕПРЕКРШУВАЊЕ НА ПРАВАТА НА ТРЕТИТЕ СТРАНИ ИЛИ ДРУГИ ПРЕКРШУВАЊА НА ПРАВА. НЕКОИ ЗЕМЈИ НЕ ДОЗВОЛУВААТ ИСКЛУЧОЦИ ИЛИ ОГРАНИЧУВАЊА НА ИМПЛИЦИТНИТЕ ГАРАНЦИИ, ТАКА ШТО ГОРЕНАВЕДЕНИТЕ ИСКЛУЧОЦИ ИЛИ ОГРАНИЧУВАЊА МОЖЕ ДА НЕ ВАЖАТ ЗА ВАС. НИКАКВИ СОВЕТИ ИЛИ ИНФОРМАЦИИ, НЕЗАВИСНО ДАЛИ СЕ УСМЕНИ ИЛИ ПИШАНИ, ШТО СТЕ ГИ ДОБИЛЕ ОД SAMSUNG ИЛИ НЕГОВИТЕ ПОДРУЖНИЦИ НЕ ЌЕ МОЖАТ ДА ГО ПРОМЕНАТ ОВА ОГРАДУВАЊЕ ОД ОДГОВОРНОСТ ОД СТРАНА НА SAMSUNG ЗА ГАРАНЦИИ КОИ СЕ ОДНЕСУВААТ НА СОФТВЕРОТ ИЛИ, ПАК, ЌЕ ОВОЗМОЖАТ СОЗДАВАЊЕ НА КАКВИ БИЛО ГАРАНЦИИ ОД КАКОВ БИЛО ВИД ОД СТРАНА НА SAMSUNG. 

11. Апликации и услуги на Samsung
Одредени апликации и/или услуги можно е да бидат однапред вчитани или може да се преземат на вашиот Уред за носење. За таквите апликации и/или услуги можно е да биде потребно членство за услуги на Samsung Service („Сметка на Samsung“). Вашите обврски и права од сметката на Samsung се наведени во посебни правила и услови, како и во политиката за приватност за сметката на Samsung. За апликациите и/или услугите за кои не е потребна сметка на Samsung, можеби ќе биде потребно да се согласите на нивните правила и услови како и на политиката на приватност. Со ова разбирате и се согласувате дека релевантните правила и услови и политики на приватност се однесуваат на секоја апликација и услуга посебно.
12. Ограничување на одговорност
ВО НАЈГОЛЕМА МЕРА ДОЗВОЛЕНА СО ПРИМЕНЛИВИТЕ ПРОПИСИ, SAMSUNG НЕМА ДА ПРЕЗЕМЕ ОДГОВОРНОСТ ЗА КАКВИ БИЛО ОШТЕТУВАЊА ОД КАКОВ БИЛО ВИД ШТО МОЖАТ ДА ПРОИЗЛЕЗАТ ОД ИЛИ ДА БИДАТ ПОВРЗАНИ СО КОРИСТЕЊЕТО ИЛИ НЕМОЖНОСТА ДА СЕ КОРИСТИ СОФТВЕРОТ, НЕГОВИТЕ СОДРЖИНИ ИЛИ ФУНКЦИИ, ВКЛУЧУВАЈЌИ И, НО НЕ ОГРАНИЧУВАЈЌИ СЕ СО, ОШТЕТУВАЊА ПРЕДИЗВИКАНИ ОД ИЛИ ПОВРЗАНИ СО ГРЕШКИ, ПРОПУСТИ, ПРЕКИНИ, ДЕФЕКТИ, ДОЦНЕЊЕ ВО ФУНКЦИОНИРАЊЕТО ИЛИ ПРЕНОСОТ, КОМПЈУТЕРСКИ ВИРУСИ, НЕМОЖНОСТА ЗА ПОВРЗУВАЊЕ, МРЕЖНИ ТРОШОЦИ, КАКО И СИТЕ ДРУГИ ДИРЕКТНИ, ИНДИРЕКТНИ, СПЕЦИЈАЛНИ, СЛУЧАЈНИ, ПРЕДУПРЕДУВАЧКИ, ИЛИ, ПАК, ПОСЛЕДИЧНИ ОШТЕТУВАЊА, ДУРИ И АКО SAMSUNG БИЛ СВЕСЕН ЗА МОЖНОСТА ОД ТАКВИ ОШТЕТУВАЊА. НЕКОИ ЗЕМЈИ НЕ ДОЗВОЛУВААТ ИСКЛУЧОЦИ ИЛИ ОГРАНИЧУВАЊА НА СЛУЧАЈНИТЕ ИЛИ ПОСЛЕДИЧНИТЕ ОШТЕТУВАЊА, ТАКА ШТО ГОРЕНАВЕДЕНИТЕ ИСКЛУЧОЦИ ИЛИ ОГРАНИЧУВАЊА МОЖЕ ДА НЕ ВАЖАТ ЗА ВАС. БЕЗ ОГЛЕД НА ГОРЕНАВЕДЕНОТО, ВКУПНАТА ОДГОВОРНОСТ НА SAMSUNG КОН ВАС ЗА СИТЕ ЗАГУБИ, ОШТЕТУВАЊА, ПРИЧИНИ ЗА ДЕЛУВАЊЕ, ВКЛУЧУВАЈЌИ И НО НЕ ОГРАНИЧУВАЈЌИ СЕ СО ОНИЕ ВРЗ ОСНОВА НА ДОГОВОР, ПРЕКРШОЦИ ИЛИ КАКВИ БИЛО ДРУГИ, ШТО МОЖАТ ДА ПРОИЗЛЕЗАТ ОД ВАШЕТО КОРИСТЕЊЕ НА СОФТВЕРОТ ИЛИ КАКВИ БИЛО ДРУГИ ОДРЕДБИ ОД ОВОЈ ДОГОВОР, НЕМА ДА ЈА НАДМИНЕ СУМАТА ШТО ЈА ПЛАТИЛ КУПУВАЧОТ ЗА ОВОЈ СОФТВЕР. ГОРЕНАВЕДЕНИТЕ ОГРАНИЧУВАЊА, ИСКЛУЧОЦИ И ОДРЕКУВАЊА НА ОДГОВОРНОСТ (ВКЛУЧУВАЈЌИ ГИ И ДЕЛОВИТЕ 10 И 11) ЌЕ ВАЖАТ ВО СИТЕ СЛУЧАИ ДОЗВОЛЕНИ СО ПРИМЕНЛИВИОТ ЗАКОН, ДУРИ И АКО СИТЕ ДРУГИ ПРАВНИ ЛЕКОВИ НЕ ЈА ИСПОЛНАТ СВОЈАТА ОСНОВНА НАМЕНА.

13. Применлив закон
На овој договор се применуваат законите на земјата во која живеете, со исклучок на одредбите кои се однесуваат на судир на законите. На овој Договор нема да се пирменува Конвенцијата на Обединетите нации за договори за меѓународна продажба на стока, чија примена експлицитно се исклучува. 

14. Решавање на спорови 
Доколку спорот, контроверзностљ или недоразбирањето кои на каков било начин настанале поради овој Договор или вашето користење на Софтверот акои не се решени по мирен пат, тистите ќе бидат предмет на неисклучива надлежност на правосудните органи на земјата во која живеете.  Без оглед на горенаведеното, Samsung може да побара привремена заштита (или еквивалент на итна  правна заштита) во која било земја.

15.  Целосен договор
Овој Договор претставува целосен договор помеѓу Вас и Samsung кој се однесува на Софтверот и ги заменува сите претходни или постоечки усни или пишани комуникации, предлози и изјави поврзани со Софтверот или или за било кој друг предемт на овој договор. Доколку се утврди дека некоја одредба од овој Договор е ништовна, ружлива, неизвршлива или незаконска, останатите одредби ќе останат на сила и ќе продолжат да важат.

