Licenční smlouva s koncovým uživatelem

Před použitím nositelných zařízení vyrobených společností Samsung a s její značkou, kompatibilních s mobilními zařízeními společnosti Samsung, jako jsou řady Gear a Gear Fit (souhrnně „nositelná zařízení“), a aplikace Manager pro nositelná zařízení společnosti Samsung kompatibilní s mobilními zařízeními společnosti Samsung (souhrnně „aplikace Manager“), si prosím pečlivě přečtěte licenční smlouvu s koncovým uživatelem („smlouva“), protože obsahuje důležité informace. 
Tato smlouva představuje právní dohodu mezi vámi (fyzickou nebo právnickou osobou) a mezi společností Samsung Electronics Co., Ltd. (Samsung) týkající se softwaru ve vlastnictví společnosti Samsung a jejích sesterských společností a dále dodavatelů a poskytovatelů licencí z třetích stran, který je spojen s touto smlouvou, což zahrnuje software a přidružená média, tištěné materiály a internetovou nebo elektronickou dokumentaci ve spojení s vaším používáním Nositelného zařízení a/nebo aplikace Manager (souhrnně Software). 

Aplikace Manager je softwarový program, který slouží k připojení mobilního zařízení (Zařízení) k Nositelnému zařízení a umožňuje vám prostřednictvím Zařízení spravovat, ovládat a aktualizovat software Nositelného zařízení. Nositelné zařízení vyžaduje během normálního provozu použití předem nainstalovaného softwaru.  Používáním Nositelného zařízení, aplikace Manager nebo předem nainstalovaného softwaru vyjadřujete souhlas s podmínkami této smlouvy.  Pokud tyto podmínky nepřijmete, Nositelné zařízení, aplikaci Manager ani předem nainstalovaný software nepoužívejte. 
1. Udělení licence
V souladu s podmínkami této Smlouvy získáváte omezenou, nevýhradní a odvolatelnou licenci na instalaci, přístup, zobrazení a spuštění jedné kopie aplikace Manager v jednom Nositelném zařízení. Aplikaci Manager nesmíte zpřístupnit v síti, kde by ji mohlo používat několik Nositelných zařízení zároveň.
Některé položky softwaru mohou podléhat licencím s otevřeným zdrojovým kódem.  Licence s otevřeným zdrojovým kódem mohou mít přednost před některými podmínkami v této Smlouvě.

2. Vyhrazení práv a vlastnictví
Společnost Samsung si vyhrazuje veškerá práva, která vám v této Smlouvě nejsou výslovně udělena. Software je chráněn autorskými právy a dalšími zákony a smlouvami týkajícími se duševního vlastnictví. Společnost Samsung vlastní název, autorská práva a další práva k duševnímu vlastnictví na tento Software. Software je licencován, nikoli prodáván.

3. Omezení licence
Nesmíte provádět zpětnou analýzu, rozkládat, dekompilovat nebo jinak se pokoušet zjistit zdrojový kód nebo algoritmus Softwaru, ani upravovat či deaktivovat funkce Softwaru, ani vytvářet odvozená díla na základě Softwaru. Software nesmíte pronajímat, poskytovat na leasing nebo půjčovat ani poskytovat sublicence k Softwaru nebo užívat Software pro komerční hostitelské služby.

4. Služby a aktualizace
Nositelná zařízení a aplikace Manager obsahují určitý Software pro správu kondice (Fit Software) nebo s ním mohou být kompatibilní. Fit Software je určen pouze pro zábavní účely. Nositelná zařízení a Fit Software nejsou určeny pro diagnostiku onemocnění nebo jiných stavů, pro zmírnění nebo léčbu onemocnění ani prevenci onemocnění nebo pro jakékoli jiné lékařské účely. Údaje pocházející z aplikace Fit Software mají pouze informační charakter a nemají nahrazovat vztah mezi vámi a vaším lékařem nebo jiným poskytovatelem zdravotnických služeb. Na základě informací, které jste se dozvěděli prostřednictvím aplikace Fit Software, nikdy nepodceňujte profesionální lékařskou pomoc ani neodkládejte její vyhledání.
K dispozici můžete mít také služby třetích stran. Společnost Samsung odmítá jakékoli záruky nebo ujištění ohledně obsahu, přesnosti, úplnosti či účinnosti služeb třetích stran a jejich souladu s platnými zákony a předpisy.
Software a Nositelná zařízení můžete aktualizovat pomocí aplikace Manager. Společnost Samsung vám může poskytnout nebo zpřístupnit aktualizace Softwaru v Nositelných zařízeních (Aktualizace), zejména opravy chyb, upgrady služeb a upgrady a vylepšení jakéhokoli softwaru dříve nainstalovaného ve vašem Nositelném zařízení. Abyste mohli používat verzi zpřístupněnou prostřednictvím Aktualizace, musíte vlastnit licenci k softwaru, který má být aktualizován. V aktualizované verzi mohou být přidány nové funkce a v některých omezených případech mohou být stávající funkce vymazány. Ačkoliv Aktualizace budou dostupné obecně, mohou být za určitých okolností nabízeny pouze vaším poskytovatelem sítě. Tyto Aktualizace se budou řídit smluvním vztahem mezi vámi a poskytovatelem sítě.

5. Souhlas s používáním údajů
Stvrzujete a souhlasíte s tím, že společnost Samsung a její sesterské společnosti mohou shromažďovat a používat technické údaje, jako například sériové číslo, název modelu, kód zákazníka, záznamy o přístupu, aktuální verzi softwaru v zařízení a kódy MCC (mobilní kód země), MNC (mobilní kód sítě) a TWID (jedinečné identifikační číslo paměťového produktu zabudovaného do Nositelného zařízení). Společnost Samsung a její přidružené podniky mohou pomocí těchto údajů vylepšovat nebo upgradovat podpůrné služby pro Nositelné zařízení a aplikaci Manager a nezveřejní tyto údaje žádné třetí straně ve formě, na jejímž základě by vás bylo možné osobně identifikovat. S údaji bude vždy zacházeno v souladu se zásadami ochrany osobních údajů společnosti Samsung, které si můžete přečíst na webových stránkách: http://account.samsung.com/membership/pp.

6. Přístup k datům 
Některé funkce Softwaru vyžadují, aby mělo mobilní zařízení přístup k internetu, a mohou podléhat omezením stanoveným poskytovatelem sítě nebo internetu. Software se může k internetu připojovat prostřednictvím mobilní sítě, což může v závislosti na vašem datovém tarifu vést k dalším poplatkům.  Váš zážitek z některých funkcí Softwaru může být dále ovlivněn vhodností a výkonem hardwaru zařízení nebo přístupem k datům. 

7. Převod softwaru 
Tuto Smlouvu nebo zde udělená práva či povinnosti k Softwaru lze převést na třetí stranu pouze v souvislosti s prodejem Nositelného zařízení vybaveného Softwarem. V takovém případě musí převod zahrnovat celý Software (včetně všech součástí, médií, tištěných materiálů, upgradů a této Smlouvy) a žádné kopie Softwaru si nesmíte ponechat. Nesmí se jednat o nepřímý převod, například o komisní prodej. Před převodem musí koncový uživatel Softwaru vyjádřit souhlas se všemi podmínkami Smlouvy.

8. Vývozní omezení  
Stvrzujete, že aplikace Manager a Software podléhá vývozním omezením v různých zemích. Souhlasíte, že budete dodržovat veškeré mezinárodní a národní zákony, které se vztahují na aplikaci Manager nebo Software, včetně platných zákonů a předpisů o vývozních omezeních.   

9. Ukončení
Tato smlouva je v platnosti až do jejího ukončení. Pokud nedodržíte některé podmínky této Smlouvy, budou vaše práva v rámci této Smlouvy automaticky ukončena bez předchozího upozornění ze strany společnosti Samsung. Po ukončení této Smlouvy musíte přestat používat aplikaci Manager i Software a zničit veškeré kopie aplikace Manager nebo Softwaru.

10. Omezená záruka
POKUD NENÍ SAMOSTATNĚ UVEDENO JINAK V PÍSEMNÉM VÝSLOVNÉM OMEZENÍ ZÁRUKY PŘILOŽENÉM K VAŠEMU NOSITELNÉMU ZAŘÍZENÍ, JE SOFTWARE SPOLEČNOSTI SAMSUNG (AŤ JIŽ DODANÝ S NOSITELNÝM ZAŘÍZENÍM, STAŽENÝ NEBO ZÍSKANÝ JINAK) POSKYTOVÁN „TAK JAK JE“ A „PODLE DOSTUPNOSTI“ BEZ JAKÝCHKOLI VÝSLOVNÝCH ČI PŘEDPOKLÁDANÝCH ZÁRUK JAKÉHOKOLI DRUHU ZE STRANY SPOLEČNOSTI SAMSUNG. V PLNÉM ROZSAHU PŘÍPUSTNÉM DLE PLATNÝCH ZÁKONŮ SPOLEČNOST SAMSUNG ODMÍTÁ VEŠKERÉ ZÁRUKY, AŤ JIŽ VÝSLOVNÉ, PŘEDPOKLÁDANÉ NEBO VYPLÝVAJÍCÍ ZE ZÁKONA, ZEJMÉNA PŘEDPOKLÁDANÉ ZÁRUKY OBCHODOVATELNOSTI, USPOKOJIVÉ KVALITY NEBO PROVEDENÍ, VHODNOSTI PRO URČITÝ ÚČEL, SPOLEHLIVOSTI NEBO DOSTUPNOSTI, PŘESNOSTI, NEPŘÍTOMNOSTI VIRŮ, NERUŠENÉHO UŽÍVÁNÍ, NEPORUŠENÍ PRÁV TŘETÍCH STRAN NEBO JINÝCH PORUŠENÍ PRÁV. NĚKTERÉ JURISDIKCE NEPOVOLUJÍ VYLOUČENÍ NEBO OMEZENÍ PŘEDPOKLÁDANÝCH ZÁRUK, VÝŠE UVEDENÁ VYLOUČENÍ NEBO OMEZENÍ SE TEDY NA VÁS NEMUSÍ VZTAHOVAT. ŽÁDNÉ ÚSTNÍ ČI PÍSEMNÉ RADY NEBO INFORMACE ZÍSKANÉ OD SPOLEČNOSTI SAMSUNG NEBO JEJÍCH SESTERSKÝCH SPOLEČNOSTÍ NEJSOU POVAŽOVÁNY ZA PODNĚT KE ZMĚNĚ OMEZENÉ ZÁRUKY SPOLEČNOSTI SAMSUNG TÝKAJÍCÍ SE SOFTWARU, ANI NEVYTVÁŘÍ ZÁRUKU JAKÉHOKOLI DRUHU ZE STRANY SPOLEČNOSTI SAMSUNG. 

11. Aplikace a služby společnosti Samsung
V nositelném zařízení mohou být předinstalovány (nebo je do něj možné stáhnout) určité aplikace a/nebo služby. Takovéto aplikace a/nebo služby mohou vyžadovat členství ve službě Samsung Service („účet Samsung“). Povinnosti a práva týkající se účtu Samsung jsou uvedeny v samostatných smluvních podmínkách a také zásadách ochrany osobních údajů pro účet Samsung. U aplikací a/nebo služeb, které účet Samsung nevyžadují, může být nutné souhlasit s jejich vlastními smluvními podmínkami a zásadami ochrany osobních údajů. Tímto rozumíte a souhlasíte s tím, že se na každou konkrétní aplikaci a službu vztahují příslušné smluvní podmínky a zásady ochrany osobních údajů.

12. Omezení odpovědnosti
SPOLEČNOST SAMSUNG NENESE ODPOVĚDNOST ZA ŽÁDNÉ ŠKODY JAKÉHOKOLI DRUHU VYPLÝVAJÍCÍ Z NEBO TÝKAJÍCÍ SE POUŽÍVÁNÍ NEBO NESCHOPNOSTI POUŽÍVAT SOFTWARE, JEHO OBSAH ČI FUNKCE, ZEJMÉNA ZA ŠKODY ZPŮSOBENÉ NEBO SOUVISEJÍCÍ S CHYBAMI, OPOMENUTÍMI, PŘERUŠENÍMI, PORUCHAMI, ZPOŽDĚNÍM V PROVOZU NEBO PŘENOSU, POČÍTAČOVÝMI VIRY, SELHÁNÍM PŘI PŘIPOJENÍ ČI SÍŤOVÝMI POPLATKY, A ZA ŽÁDNÉ DALŠÍ PŘÍMÉ, NEPŘÍMÉ, ZVLÁŠTNÍ, NÁHODNÉ, EXEMPLÁRNÍ NEBO NÁSLEDNÉ ŠKODY, A TO ANI V PŘÍPADĚ, ŽE SPOLEČNOST SAMSUNG BYLA NA MOŽNOST VZNIKU TAKOVÝCH ŠKOD UPOZORNĚNA. NĚKTERÉ JURISDIKCE NEPOVOLUJÍ VYLOUČENÍ NEBO OMEZENÍ ODPOVĚDNOSTI ZA NÁHODNÉ ČI NÁSLEDNÉ ŠKODY, TAKŽE SE NA VÁS VÝŠE UVEDENÁ VYLOUČENÍ NEBO OMEZENÍ NEMUSÍ VZTAHOVAT. BEZ OHLEDU NA VÝŠE UVEDENÉ NESMÍ CELKOVÁ ODPOVĚDNOST SPOLEČNOSTI SAMSUNG ZA VEŠKERÉ ZTRÁTY, ŠKODY A ŽALOBNÍ DŮVODY, ZEJMÉNA NA ZÁKLADĚ SMLOUVY ČI PŘEČINU NEBO JINAK VYPLÝVAJÍCÍ Z VAŠEHO POUŽÍVÁNÍ SOFTWARU NEBO JINÝCH USTANOVENÍ TÉTO SMLOUVY, PŘEKROČIT ČÁSTKU ZAPLACENOU KUPUJÍCÍM ZA TENTO SOFTWARE. VÝŠE UVEDENÁ OMEZENÍ, VYLOUČENÍ A ODMÍTNUTÍ (VČETNĚ ČÁSTI 10 A 11) PLATÍ V MAXIMÁLNÍM ROZSAHU POVOLENÉM PLATNÝMI ZÁKONY, I KDYŽ JAKÝKOLI PROSTŘEDEK NÁPRAVY NESPLNÍ SVŮJ ZÁKLADNÍ ÚČEL.

13. Platné zákony
Tato smlouva se řídí zákony jurisdikce podle vašeho bydliště, bez přihlédnutí k ustanovením kolizních norem. Tato smlouva se nebude řídit úmluvou OSN o smlouvách o mezinárodní koupi zboží, jejíž uplatnění se zde výslovně vylučuje. 

14. Řešení sporů 
Pokud nebudou jakýkoli spor, rozepře nebo neshoda vyplývající jakýmkoli způsobem z této smlouvy nebo vašeho používání softwaru vyřešeny smírně, podléhají nevýhradní jurisdikci soudů země, ve které jste rezidentem.  Bez ohledu na výše uvedené může společnost Samsung v jakékoli jurisdikci požádat o nápravu předběžným opatřením (nebo rovnocenný typ bezodkladného opravného prostředku). 

15.  Celá smlouva
Tato Smlouva představuje úplnou dohodu mezi vámi a společností Samsung týkající se Softwaru a nahrazuje všechna předchozí nebo současná ústní či písemná sdělení, návrhy a prohlášení v souvislosti se Softwarem nebo jakýmkoli jiným předmětem, na který se vztahuje tato Smlouva. Je-li některé ustanovení této Smlouvy považováno za neplatné, nevynutitelné nebo nezákonné, zůstávají ostatní ustanovení nadále v plné platnosti a účinnosti.
