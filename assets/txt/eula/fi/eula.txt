Käyttöoikeussopimus

Tämä käyttöoikeussopimus (”sopimus”) sisältää tärkeitä tietoja, joten se on luettava huolellisesti ennen Samsungin valmistamien tai sen tuotemerkin alaisten mobiililaitteiden kanssa yhteensopivien puettavien laitteiden, kuten Gear- ja Gear Fit -sarjan tuotteiden (yhteisnimitys: ”puettavat laitteet”), ja Samsungin mobiililaitteiden kanssa yhteensopivien puettavien laitteiden hallintasovellusten (yhteisnimitys: ”Manager-ohjelmisto”) käyttöä. Käyttäjä hyväksyy, että tätä sopimusta ei pyydetä hyväksymään uudelleen, ellei käyttäjä poista Manager-ohjelmistoa, vaikka käyttäjä lisäisi mobiililaitteeseen uuden puettavan laitteen.
Tämä on käyttäjän (yksityishenkilön tai yhteisön) sekä Samsung Electronics Co., Ltd:n (”Samsung”) välinen laillisesti sitova sopimus, joka koskee Samsungin ja sen tytäryhtiöiden sekä toisten toimittajien ja lisenssiantajien omistamaa, tämän sopimuksen myötä toimitettavaa ohjelmistoa. Ohjelmisto sisältää itse ohjelmiston ja siihen liittyvät tietovälineet, painetun materiaalin ja puettavan laitteen ja/tai Manager-ohjelmiston (yhteisnimitys: ”ohjelmisto”) yhteydessä käytettävän online-dokumentaation tai sähköisen dokumentaation. 

Manager-ohjelmisto on ohjelmistotuote, jolla mobiililaite (”laite”) voidaan yhdistää puettavaan laitteeseen ja jolla puettavan laitteen ohjelmistoa voidaan hallita, ohjata tai päivittää laitteen kautta. Puettavan laitteen normaali toiminta edellyttää etukäteen ladatun ohjelmiston käyttämistä.  Käyttämällä puettavaa laitetta, Manager-ohjelmistoa tai siihen etukäteen ladattua ohjelmistoa käyttäjä hyväksyy tämän sopimuksen ehdot.  Jos käyttäjä ei hyväksy näitä ehtoja, hänen ei tule käyttää puettavaa laitetta, Manager-ohjelmistoa tai siihen etukäteen ladattua ohjelmistoa. 
1. Käyttöoikeuden myöntäminen
Käyttäjälle myönnetään tämän sopimuksen ehtojen mukaisesti rajoitettu, ei-yksinomainen, kumottavissa oleva käyttöoikeus Manager-ohjelmiston asentamiseen, käyttämiseen, käsittelemiseen, näyttämiseen ja yhden kopion suorittamiseen yhdessä puettavassa laitteessa. Manager-ohjelmistoa ei saa siirtää verkkoon, josta useat puettavat laitteet voisivat käyttää sitä samanaikaisesti.
Tiettyjä ohjelmiston osia voivat koskea avoimen lähdekoodin lisenssit.  Avoimen lähdekoodin lisenssien ehdot voivat tulla sovellettaviksi joidenkin tämän sopimuksen ehtojen sijaan.

2. Oikeuksien pidättäminen
Samsung pidättää kaikki oikeudet, joita ei tässä sopimuksessa ole nimenomaisesti myönnetty käyttäjälle. Ohjelmisto on suojattu tekijänoikeuslaeilla ja muilla immateriaalioikeuksia koskevilla laeilla sekä sopimuksilla. Samsung omistaa ohjelmiston nimen, tekijänoikeudet sekä muut immateriaalioikeudet. Ohjelmistoa ei myydä, vaan käyttäjälle luovutetaan siihen käyttöoikeus.

3. Käyttöoikeuden rajoitus
Ellei pakottavasta lainsäädännöstä muuta johdu, ohjelmistoa ei saa purkaa, kääntää eikä muokata, sen valmistustapaa tai lähdekoodia ja algoritmeja ei saa koettaa selvittää, siitä ei saa luoda jäljitelmiä eikä sen ominaisuuksia saa poistaa käytöstä. Ohjelmistoa ei saa vuokrata, liisata, lainata tai alisensoida, eikä sitä saa käyttää kaupallisten palvelukeskus- tai käyttöpalveluiden tarjoamiseen.
4. Palvelut ja päivitykset
Puettava laite ja Manager-ohjelmisto sisältävät tietyn kunnon hallintaan käytettävän ohjelmiston (”kunto-ohjelmisto”) tai saattavat olla yhteensopivia sellaisen kanssa. Kunto-ohjelmisto on tarkoitettu ainoastaan viihdekäyttöön. Puettavaa laitetta ja kunto-ohjelmistoa ei ole tarkoitettu käytettäviksi sairauksien tai muiden terveysongelmien diagnosointiin, sairauksien hoitoon, lievitykseen tai ehkäisyyn eikä muihin lääketieteellisiin tarkoituksiin. Kunto-ohjelmistosta saatavan datan sen ole tarkoitus korvata käyttäjän ja tämän lääkärin tai muun terveydenhoitopalveluiden tarjoajan välistä suhdetta. Käyttäjän ei pidä milloinkaan jättää lääketieteen ammattilaisilta saamiaan ohjeita huomiotta tai viivytellä neuvojen kysymisessä kunto-ohjelmistosta saamiensa tietojen perusteella.
Käyttäjän saatavilla saattaa olla myös kolmansien osapuolten tarjoamia palveluita. Samsung sanoutuu irti kaikista takuista tai sitoumuksista, jotka liittyvät kolmansien osapuolten palveluiden sisältöön, paikkansapitävyyteen, täydellisyyteen, tehokkuuteen ja sovellettavien lakien tai säädösten mukaisuuteen.
Käyttäjä voi päivittää puettavan laitteen ohjelmiston Manager-ohjelmiston avulla. Samsung voi tarjota käyttäjälle tai tuoda tämän saataville puettavan laitteen ohjelmistopäivityksiä (”päivitys”), mukaan lukien virhekorjauksia, palvelupäivityksiä, uusia versioita ja puettavaan laitteeseen aiemmin asennettujen ohjelmistojen laajennuksia. Päivityksen kautta saatavan version käyttäminen edellyttää päivitykseen oikeuttavan ohjelmiston käyttöoikeutta. Päivitetty versio voi sisältää uusia toimintoja, ja siitä on joissakin rajoitetuissa tapauksissa voitu poistaa nykyisiä toimintoja. Vaikka päivitys onkin yleisesti saatavilla, joissakin rajoitetuissa olosuhteissa päivityksiä saattavat tarjota vain verkko-operaattorit, ja tällöin päivityksiä koskevat käyttäjän ja verkko-operaattorin väliset sopimusehdot.

5. Suostumus tietojen käyttöön
Käyttäjä on tietoinen siitä ja hyväksyy sen, että Samsung ja/tai sen tytäryhtiöt voivat kerätä ja käyttää teknisiä tietoja, joita ovat esimerkiksi sarjanumero, mallin nimi, asiakastunnus, käyttötiedot, laitteen nykyinen ohjelmistoversio, matkapuhelimen maatunnus (MCC), operaattorin verkkotunnus (MNC) ja puettavan laitteen muistivälineen yksilöivä tunnus (TWID). Samsung ja sen tytäryhtiöt voivat keräämiensä tietojen avulla kehittää tai päivittää puettavan laitteen ja Manager-ohjelmiston tukipalveluja. Tietoja ei luovuteta kolmansille osapuolille muodossa, josta käyttäjä voitaisiin tunnistaa. Käyttäjän tietoja käsitellään kaikissa tapauksissa osoitteessa http://account.samsung.com/membership/pp luettavissa olevan Samsungin tietosuojakäytännön mukaisesti.

6. Tietoyhteydet 
Jotkin ohjelmiston ominaisuudet saattavat edellyttää, että käyttäjän laitteessa on Internet-yhteys, ja niitä saattavat koskea verkko-operaattorin tai Internet-palveluntarjoajan määrittämät rajoitukset. Ohjelmisto saattaa siirtää tietoja matkapuhelinverkon kautta, jolloin käyttäjältä saatetaan periä operaattorisopimuksen mukainen lisämaksu.  Joidenkin ohjelmiston ominaisuuksien käytettävyyteen saattavat lisäksi vaikuttaa laitteen tai datayhteyden soveltuvuus ja suorituskyky. 

7 Ohjelmiston siirtäminen 
Käyttäjä ei saa siirtää tätä sopimusta tai sen myötä ohjelmistoon liittyviä oikeuksiaan tai velvollisuuksiaan kolmannelle osapuolelle, ellei hän samalla myy puettavaa laitetta, jossa ohjelmistoa käytetään. Tällöin siirron tulee sisältää koko ohjelmisto (sen kaikki osat, tietovälineet, painettu materiaali, mahdolliset päivitykset ja tämä sopimus), eikä käyttäjä saa säilyttää itsellään ohjelmiston kopioita. Siirto ei saa olla epäsuora siirto, kuten komissiokauppa. Ohjelmiston vastaanottavan loppukäyttäjän tulee ennen siirtoa hyväksyä sopimuksen kaikki ehdot.

8. Vientirajoitukset  
Käyttäjä on tietoinen siitä, että Manager-ohjelmistoa tai ohjelmistoa koskevat vientirajoitukset tiettyihin maihin. Käyttäjä sitoutuu noudattamaan kaikkia Manager-ohjelmistoa tai ohjelmistoa koskevia soveltuvia kansainvälisiä ja kansallisia lakeja, mukaan lukien kaikkia sovellettavia vientirajoituslakeja ja -säädöksiä.   

9. Sopimuksen päättyminen
Tämä sopimus on voimassa, kunnes se irtisanotaan. Tämän sopimuksen mukaiset oikeudet päättyvät kuitenkin automaattisesti ilman Samsungin antamaa ilmoitusta, jos sopimuksen kaikkia ehtoja ei noudateta. Jos sopimus irtisanotaan tai se muuten päättyy, käyttäjän tulee lopettaa Manager-ohjelmiston tai ohjelmiston käyttö kokonaan ja tuhota kaikki niiden kopiot.

10. Ei takuuta
ELLEI PUETTAVAN LAITTEEN MUKANA KIRJALLISENA TOIMITETUSSA NIMENOMAISESSA RAJOITETUSSA TAKUUSSA TOISIN MAINITA, SAMSUNGIN TARJOAMA OHJELMISTO (RIIPPUMATTA SIITÄ, ONKO SE ASENNETTU VALMIIKSI PUETTAVAAN LAITTEESEEN, LADATTU TAI MUULLA TAVOIN HANKITTU) TOIMITETAAN ”SELLAISENA KUIN SE ON” JA ”SITEN KUIN SE ON SAATAVILLA” ILMAN MITÄÄN SAMSUNGIN MYÖNTÄMIÄ NIMENOMAISIA TAI IMPLISIITTISIÄ TAKUITA. SAMSUNG SANOUTUU SOVELLETTAVAN LAINSÄÄDÄNNÖN ENIMMILLÄÄN SALLIMASSA MÄÄRIN IRTI KAIKISTA NIMENOMAISISTA, IMPLISIITTISISTÄ TAI LAKISÄÄTEISISTÄ TAKUISTA, MUKAAN LUKIEN OLETETUT TAKUUT MYYNTIKELPOISUUDESTA, TYYDYTTÄVÄSTÄ LAADUSTA TAI TYÖN JÄLJESTÄ, SOVELTUVUUDESTA TIETTYYN TARKOITUKSEEN, LUOTETTAVUUDESTA TAI SAATAVUUDESTA, PAIKKANSAPITÄVYYDESTÄ, VIRUKSETTOMUUDESTA, OMASTA KÄYTÖSTÄ, KOLMANSIEN OSAPUOLTEN OIKEUKSIEN LOUKKAAMATTOMUUDESTA TAI MUUSTA OIKEUKSIEN LOUKKAAMATTOMUUDESTA. OLETETTUJEN TAKUIDEN POISSULKEMINEN TAI RAJOITTAMINEN EIVÄT OLE KAIKILLA LAINKÄYTTÖALUEILLA SALLITTUJA, JOTEN EDELLÄ KUVATUT RAJOITUKSET TAI POISSULKEMISET EIVÄT EHKÄ KOSKE KÄYTTÄJÄÄ. KÄYTTÄJÄN SAMSUNGILTA TAI SEN TYTÄRYHTIÖILTÄ SAAMIEN SUULLISTEN TAI KIRJALLISTEN NEUVOJEN TAI TIETOJEN EI VOIDA TULKITA MUUTTAVAN SAMSUNGIN IRTISANOUTUMISTA OHJELMISTOA KOSKEVISTA TAKUISTA TAI MUODOSTAVAN MINKÄÄNLAISTA SAMSUNGIN MYÖNTÄMÄÄ TAKUUTA. 

11. Samsungin sovellukset ja palvelut
Puettavaan laitteeseen voidaan ladata valmiiksi tai myöhemmin tiettyjä sovelluksia ja/tai palveluita. Kyseiset sovellukset ja/tai palvelut saattavat edellyttää Samsung-palveluiden jäsenyyttä (”Samsung-tili”). Samsung-tiliä koskevat käyttäjän oikeudet ja velvollisuudet on määritetty erillisissä Samsung-tilin käyttöehdoissa ja yksityisyyskäytännöissä. Vaikka sovelluksen ja/tai palvelun käyttö ei edellyttäisi Samsung-tiliä, sen käytön edellytyksenä on ehkä erillisten käyttöehtojen ja yksityisyyskäytäntöjen hyväksyminen. Käyttäjä vakuuttaa näiden tietojen nojalla ymmärtävänsä ja hyväksyvänsä, että kuhunkin sovellukseen tai palveluun liittyy omia käyttöehtoja ja yksityisyyskäytäntöjä.
12. Vastuuvapautuslauseke
SAMSUNG EI VASTAA MISTÄÄN VAHINGOISTA, JOTKA AIHEUTUVAT OHJELMISTON, SEN SISÄLLÖN TAI TOIMINTOJEN KÄYTÖSTÄ TAI KÄYTTÄJÄN KYVYTTÖMYYDESTÄ KÄYTTÄÄ NIITÄ TAI VAHINGOISTA JOTKA LIITTYVÄT EDELLÄ MAINITTUIHIN, MUKAAN LUKIEN VIRHEISTÄ, LAIMINLYÖNNEISTÄ, KESKEYTYKSISTÄ, PUUTTEISTA, TOIMINNAN TAI TIEDONSIIRRON VIIPEISTÄ, TIETOKONEVIRUKSISTA, YHTEYSVIRHEISTÄ TAI VERKONKÄYTTÖMAKSUISTA AIHEUTUVAT TAI NIIHIN LIITTYVÄT VAHINGOT SEKÄ KAIKKI MUUT VÄLITTÖMÄT, SUORAT, VÄLILLISET, EPÄSUORAT, ERITYISET TAI SATUNNAISET VAHINGOT, VAIKKA SAMSUNGILLE OLISI ILMOITETTU TÄLLAISTEN VAHINKOJEN MAHDOLLISUUDESTA. KAIKKIEN VAHINKOJEN POISSULKEMINEN TAI RAJOITTAMINEN EIVÄT OLE KAIKILLA LAINKÄYTTÖALUEILLA SALLITTUJA, JOTEN EDELLÄ KUVATUT RAJOITUKSET TAI POISSULKEMISET EIVÄT EHKÄ KOSKE KÄYTTÄJÄÄ. EDELLÄ ESITETYSTÄ HUOLIMATTA SAMSUNGIN KOKONAISKORVAUSVASTUU KÄYTTÄJÄLLE KAIKISTA MENETYKSISTÄ, VAHINGOISTA JA TOIMENPITEISTÄ, JOTKA AIHEUTUVAT OHJELMISTON KÄYTÖSTÄ TAI MUISTA TÄMÄN SOPIMUKSEN EHDOISTA, EI YLITÄ KÄYTTÄJÄN OHJELMISTOSTA MAKSAMAA SUMMAA RIIPPUMATTA SIITÄ, PERUSTUVATKO MENETYKSET, VAHINGOT TAI TOIMENPITEET SOPIMUKSEEN, OIKEUDENVASTAISEEN TEKOON TAI MUUHUN SEIKKAAN. EDELLÄ KUVATUT RAJOITUKSET, POISSULKEMISET JA VASTUUVAPAUTUKSET (MUKAAN LUKIEN KOHDAT 10 JA 11) OVAT VOIMASSA SIINÄ MÄÄRIN KUIN SOVELLETTAVA LAINSÄÄDÄNTÖ ENIMMILLÄÄN SALLII.

13. Sovellettava laki
Tähän sopimukseen sovelletaan käyttäjän asuinpaikkaa vastaavan lainkäyttöalueen lainsäädäntöä huolimatta sen lainvalintaperiaatteista. Tätä sopimusta ei koske YK:n kansainvälistä tavaran kauppaa koskevista sopimuksista tehty yleissopimus, jonka soveltaminen on nimenomaisesti poissuljettu. 

14. Riitojen ratkaisu 
Jos tästä sopimuksesta tai ohjelmiston käytöstä aiheutuvaa kiistaa, ristiriitaa tai erimielisyyttä ei saada ratkaisua molempia osapuolia tyydyttävällä tavalla, siihen liittyvä ei-yksinomainen tuomiovalta on käyttäjän asuinmaata vastaavan lainkäyttöalueen tuomioistuimilla. Ellei käyttäjä ole kuluttaja, edellä esitetystä huolimatta Samsung voi hakea turvaamistointa (tai muuta vastaavaa kiireellistä lainmukaista toimenpidettä) millä tahansa lainkäyttöalueella. 
15.  Koko sopimus
Tämä sopimus on ohjelmistoon liittyvä käyttäjän ja Samsungin välinen koko sopimus, ja se korvaa kaikki aiemmat tai samanaikaiset suulliset tai kirjalliset sopimukset, ehdotukset tai esitykset, jotka liittyvät ohjelmistoon tai muuhun tässä sopimuksessa käsiteltyyn aiheeseen. Jos jokin sopimuksen ehto katsotaan mitättömäksi, täytäntöönpanokelvottomaksi tai laittomaksi, muut ehdot pysyvät täysimääräisinä voimassa.
