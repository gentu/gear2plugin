Contratto di licenza con l'utente finale

Leggere attentamente il Contratto di licenza con l'utente finale ("Contratto") prima di utilizzare i dispositivi da indossare prodotti da Samsung o con marchio Samsung, compatibili con i dispositivi mobili Samsung, come la serie Gear o Gear Fit (congiuntamente definiti "Dispositivo da Indossare"), e le applicazioni di gestione dei dispositivi da indossare Samsung, compatibili con i dispositivi mobili Samsung (congiuntamente definiti "Manager"), perché contiene importanti informazioni. L'utente conviene e accetta che, a meno che il Manager non venga disinstallato, il presente Contratto non gli sarà più mostrato anche ove l'utente connetta al dispositivo mobile un ulteriore Dispositivo da Indossare e, in tal senso, si riterrà che l'utente abbia accettato i termini e le condizioni del presente Contratto anche per il nuovo Dispositivo da Indossare aggiunto.
Il presente Contratto rappresenta un contratto avente forza di legge tra l'utente (persona fisica o giuridica) e Samsung Electronics Co., Ltd. ("Samsung") in relazione al software, di proprietà di Samsung, delle relative società affiliate, dei suoi fornitori e licenzianti, a cui si riferisce il presente Contratto, e che include il software e supporti multimediali associati, i materiali stampati, la documentazione "online" o in formato elettronico, relativi all'utilizzo del Dispositivo da Indossare e/o del Manager (congiuntamente definiti "Software"). 

Il Manager è un programma software che permette di connettere il proprio dispositivo mobile (il "Dispositivo") al Dispositivo da Indossare e di gestire, controllare e aggiornare il software del Dispositivo da Indossare attraverso il Dispositivo. Il Dispositivo da Indossare richiede l'uso di un software precaricato durante il normale funzionamento.  Utilizzando il Dispositivo da Indossare, il Manager o il relativo software precaricato, l'utente accetta i termini del presente Contratto. Se l'utente non accetta i presenti termini, non potrà utilizzare il Dispositivo da Indossare, il Manager o il relativo software precaricato. 
1. Concessione della licenza
Ai sensi dei termini e delle condizioni previsti dal presente Contratto, all'utente viene concessa una licenza limitata, non esclusiva e revocabile che consente di installare, utilizzare, accedere, visualizzare ed eseguire una copia del Manager su un solo Dispositivo da Indossare. All'utente non è consentito rendere disponibile il Manager all'interno di una rete, dove potrebbe essere utilizzato da più Dispositivi da Indossare contemporaneamente.
Alcuni elementi del Software possono essere soggetti a licenze open source.  Le disposizioni di tale licenza open source potrebbero prevalere sui termini del presente Contratto.

2. Riserva di diritti e titolarità
Samsung si riserva tutti i diritti non espressamente concessi all'utente con il presente Contratto. Il Software è protetto da diritti d'autore e da altre leggi e trattati sulla proprietà intellettuale Samsung è titolare della proprietà, del diritto d'autore (copyright) e di altri diritti di proprietà intellettuale afferenti al Software. Il Software viene concesso in licenza, non venduto.

3. Limiti della licenza
All'utente non è permesso utilizzare la tecnica dell'ingegneria inversa (reverse engineering), decompilare, disassemblare o provare in altri modi a ottenere il codice sorgente o gli algoritmi del Software, né modificare o disabilitare alcuna funzionalità del Software o creare alcuna opera derivata (derivative work) basata sul Software. L'utente non può concedere in locazione, concedere in leasing, prestare o sublicenziare il Software né fornire servizi commerciali di hosting con il Software

4. Servizi e aggiornamenti
Il Dispositivo da Indossare e il Manager contengono, o possono essere compatibili con alcuni Software gestione della forma fisica ("Software per fitness"). Il Software per fitness ha finalità esclusivamente per un uso ricreativo. Il Dispositivo da Indossare e il Software per fitness non sono destinati all'uso per scopi legati alla diagnosi di malattie o altre patologie, né per la cura, il sollievo, il trattamento o la prevenzione di malattie o per altri scopi medici. Alcuni dati ricavati dal Software per fitness hanno scopo puramente informativo e non devono essere intesi come sostitutivi del rapporto tra il paziente e il medico o un altro operatore sanitario. Si invita l'utente a non trascurare in alcun caso le indicazioni di un medico professionista, né a ritardare il consulto medico a causa di nozioni apprese tramite il Software per fitness.
Possono essere resi disponibili anche servizi di terzi. Samsung non presta alcuna garanzia o dichiarazione in relazione al contenuto dei servizi di terzi, né in relazione alla loro accuratezza, completezza, efficacia e conformità alle leggi o norme applicabili.
L'utente può aggiornare il Software del Dispositivo da Indossare utilizzando il Manager. Samsung può fornire o rendere disponibile all'utente gli aggiornamenti Software per il Dispositivo da Indossare ("Aggiornamenti") che includono, in via esemplificativa e non esaustiva, patch per la risoluzione di errori (bug fix), aggiornamenti del servizio, miglioramenti e aggiornamenti per qualunque software precedentemente installato sul Dispositivo da Indossare. L'utente deve già aver ottenuto la licenza relativa al software da aggiornare, al fine di utilizzare gli Aggiornamenti forniti La versione aggiornata potrebbe aggiungere nuove funzioni e, in alcuni casi, eliminare funzionalità esistenti. Gli Aggiornamenti vengono resi disponibili a livello generale tuttavia, in alcune circostanze, vengono offerti solo dal gestore di rete e in tali casi sono disciplinati dal rapporto contrattuale in essere tra l'utente e il gestore di rete.

5. Consenso al trattamento dei dati
L'utente conviene e accetta che Samsung e/o le sue affiliate possano raccogliere e utilizzare informazioni tecniche, come numero di serie, nome del modello, codice cliente, registrazione di accesso, versione corrente del software del dispositivo, codice MCC (codice del paese), MNC (codice di rete mobile) e TWID (numero identificativo univoco del prodotto di memoria incorporato nel Dispositivo da Indossare). Samsung e le sue affiliate possono utilizzare tali informazioni allo scopo di migliorare o aggiornare i servizi di supporto per il Dispositivo da Indossare e il Manager, e non possono divulgare tali informazioni ad alcun terzo in modo tale da consentire l'identificazione personale dell'utente. Le informazioni dell'utente vengono sempre trattate in ottemperanza delle regole stabilite dall'Informativa sulla privacy di Samsung, consultabili all'indirizzo: http://account.samsung.com/membership/pp.

6. Accesso ai dati 
Alcune funzioni del Software potrebbero richiedere l'accesso a Internet da parte del dispositivo e potrebbero essere soggette a restrizioni imposte dal fornitore di servizi di rete o di servizi Internet. L'accesso del Software, che avviene tramite la rete mobile, può comportare costi aggiuntivi a seconda del proprio piano tariffario.  L'utilizzo di alcune funzioni del Software, inoltre, potrebbe dipendere dall'idoneità e dalle prestazioni dell'hardware o dall'accesso ai dati del dispositivo utilizzato. 

7 Trasferimento del Software 
Non è consentito trasferire a terzi il presente Contratto o i diritti o gli oneri inerenti al Software derivanti dal presente documento, se non in caso di vendita del Dispositivo da Indossare corredato del Software. In tal caso, il trasferimento dovrà includere il Software nella sua interezza (compresi i componenti, i supporti multimediali e i materiali stampati, gli eventuali aggiornamenti e il presente Contratto) e l'utente non potrà trattenere alcuna copia del Software. Il trasferimento non può avvenire in via indiretta, ad esempio tramite spedizione. Prima del trasferimento, è necessario che l'utente finale destinatario del Software accetti tutti i termini del Contratto.

8. Limiti all'esportazione  
L'utente dichiara di essere a conoscenza che il Manager e il Software sono soggetti ai limiti relativi alle esportazioni applicati da molti paesi. L'utente si impegna a rispettare tutte le leggi nazionali e internazionali vigenti e applicabili al Manager o al Software, incluse tutte le norme e le leggi in materia di limitazione delle esportazioni.   

9. Risoluzione
Il presente Contratto ha validità fino alla sua risoluzione. I diritti concessi all'utente ai sensi del presente Contratto cesseranno di avere effetto, laddove Samsung risolva il presente contratto mediante comunicazione scritta all'utente, qualora l'utente violi uno qualsiasi dei termini e delle condizioni del presente Contratto. A seguito della risoluzione del presente Contratto, l'utente è tenuto a cessare l'utilizzo del Manager o del Software e a distruggere tutte le copie dello stesso in suo possesso.

10. Esclusioni di garanzia
FATTO SALVO QUANTO INDICATO SEPARATAMENTE IN UNA ESPLICITA GARANZIA LIMITATA ASSOCIATA AL DISPOSITIVO DA INDOSSARE, IL SOFTWARE FORNITO DA SAMSUNG (SIA ESSO INCLUSO NEL DISPOSITIVO DA INDOSSARE, SCARICATO O OTTENUTO IN ALTRO MODO) VIENE FORNITO "COSÌ COM'È" E "SECONDO DISPONIBILITÀ", SENZA GARANZIE DI ALCUN TIPO DA PARTE DI SAMSUNG, IMPLICITE O ESPLICITE. NELLA MASSIMA MISURA POSSIBILE AI SENSI DELLA LEGGE VIGENTE, SAMSUNG ESCLUDE TUTTE LE GARANZIE ESPLICITE, IMPLICITE O DI LEGGE, COMPRESE, A TITOLO ESEMPLIFICATIVO, GARANZIE IMPLICITE DI COMMERCIABILITÀ, QUALITÀ SODDISFACENTE O ESECUZIONE A REGOLA D'ARTE, IDONEITÀ PER UNO SCOPO PARTICOLARE, AFFIDABILITÀ O DISPONIBILITÀ, PRECISIONE, MANCANZA DI VIRUS, PACIFICO GODIMENTO DEI DIRITTI, NON VIOLAZIONE DI DIRITTI DI TERZI O ALTRE VIOLAZIONI DI DIRITTI. ALCUNE GIURISDIZIONI NON CONSENTONO ESCLUSIONI O LIMITAZIONI DELLE GARANZIE IMPLICITE, PERTANTO LE SUDDETTE ESCLUSIONI O LIMITAZIONI POTREBBERO NON APPLICARSI ALL'UTENTE. NESSUN CONSIGLIO, O INFORMAZIONE, FORNITO VERBALMENTE O PER ISCRITTO, ALL'UTENTE DA SAMSUNG O DALLE SUE AFFILIATE POTRÀ ESSERE CONSIDERATO COME UNA MODIFICA ALLA PRESENTE ESCLUSIONE DI GARANZIA RIGUARDANTE IL SOFTWARE, NÉ POTRÀ DAR LUOGO A GARANZIE DI ALCUN TIPO DA PARTE DI SAMSUNG. 
11. Applicazioni e servizi Samsung
Alcune applicazioni e/o servizi possono essere precaricati o possono essere scaricati sul Dispositivo da Indossare. Tali applicazioni e/o servizi possono richiedere la registrazione ai servizi Samsung ("Account Samsung"). Tutti gli obblighi e i diritti dell'utente correlati all'Account Samsung sono stabiliti in termini e condizioni separati, nonché nell'Informativa sulla privacy riguardante l'Account Samsung. Per le applicazioni e/o i servizi che non richiedono un Account Samsung, potrebbe essere richiesto all'utente di accettare i relativi termini e condizioni, nonché la relativa Informativa sulla privacy. Con il presente Contratto l'utente conviene e accetta che i termini e le condizioni nonché l'Informativa sulla privacy sono applicabili ai rispettivi servizi e applicazioni.
12. Limitazione della responsabilità
SAMSUNG NON È RESPONSABILE PER EVENTUALI DANNI DERIVANTI O CONNESSI ALL'UTILIZZO O ALL'IMPOSSIBILITÀ DI UTILIZZARE IL SOFTWARE, IL SUO CONTENUTO O LE SUE FUNZIONALITÀ, INCLUSI, A TITOLO ESEMPLIFICATIVO E NON ESAUSTIVO, I DANNI CAUSATI O RELATIVI A ERRORI, OMISSIONI, INTERRUZIONI, CARENZE, RITARDI NELLE OPERAZIONI O TRASMISSIONI, VIRUS INFORMATICI, MANCATA CONNESSIONE, COSTI DI RETE E TUTTI GLI ALTRI DANNI DIRETTI, ANCHE QUALORA SAMSUNG SIA STATA INFORMATA DELLA POSSIBILITÀ DI TALI DANNI. ALCUNE GIURISDIZIONI NON AMMETTONO L'ESCLUSIONE O LA LIMITAZIONE DEI DANNI, PERTANTO LE PRESENTI ESCLUSIONI POTREBBERO NON APPLICARSI ALL'UTENTE. NONOSTANTE QUANTO STABILITO SOPRA, LA RESPONSABILITÀ TOTALE DI SAMSUNG NEI CONFRONTI DELL'UTENTE PER QUALSIASI PERDITA, DANNO O AZIONE LEGALE, COMPRESI, A TITOLO ESEMPLIFICATIVO E NON ESAUSTIVO, QUELLI BASATI SU CONTRATTO, ILLECITO CIVILE O ALTRO, DERIVANTI DALL'USO DEL SOFTWARE, O DA QUALSIASI ALTRA DISPOSIZIONE DEL PRESENTE CONTRATTO, NON SUPERERÀ L'IMPORTO CORRISPOSTO DALL'ACQUIRENTE SPECIFICAMENTE PER L'ACQUISTO DEL PRESENTE SOFTWARE. LE SUDDETTE LIMITAZIONI, ESCLUSIONI E DICHIARAZIONI DI NON RESPONSABILITÀ (COMPRESE LE SEZIONI 10 E 12) SI APPLICANO NELLA MISURA MASSIMA CONSENTITA DALLA LEGGE VIGENTE, ANCHE QUALORA UNO QUALSIASI DEI RIMEDI NON RAGGIUNGA IL SUO SCOPO ESSENZIALE.

13. Legge applicabile
Il presente Contratto è disciplinato dalle leggi del paese di residenza dell'utente, con esclusione delle disposizioni in materia di conflitto di leggi. Il presente Contratto non è regolato dalla Convenzione delle Nazioni Unite sui contratti per la vendita internazionale di merci, di cui si esclude espressamente l'applicazione. 

14. Risoluzione delle controversie 
Qualora una disputa, controversia o divergenza, derivante in qualsiasi modo dal presente Contratto o dall'utilizzo del Software da parte dell'utente, non venga composta amichevolmente, la stessa verrà sottoposta alla giurisdizione non esclusiva dei tribunali del paese in cui è residente l'utente.  Nonostante quanto stabilito sopra, Samsung si riserva il diritto di ricorrere a rimedi ingiuntivi (o a un equivalente di un procedimento d'ingiunzione urgente) in qualunque giurisdizione. 

15.  Indivisibilità del Contratto
Il presente Contratto costituisce l'intero accordo stipulato tra l'utente e Samsung in relazione al Software e sostituisce tutte le comunicazioni, proposte e dichiarazioni precedenti o concomitanti, verbali o scritte, riguardanti il Software e qualsiasi altro argomento trattato dal presente Contratto. Qualora qualsiasi disposizione del presente Contratto dovesse essere giudicata nulla, non valida, inapplicabile o illegale, le altre disposizioni continueranno a restare pienamente valide ed efficaci.
