Άδεια χρήσης τελικού χρήστη

Διαβάστε προσεκτικά την παρούσα Άδεια Χρήσης Τελικού Χρήστη (η "Σύμβαση") πριν τη χρήση Φορετών συσκευών που κατασκευάστηκαν ή φέρουν την ονομασία της Samsung, συμβατών με κινητές συσκευές Samsung όπως το Gear και η σειρά Gear Fit (συλλογικά, "Φορετή Συσκευή"), και εφαρμογών διαχείρισης Φορετής συσκευής, συμβατών με κινητές συσκευές Samsung (συλλογικά, "Manager") καθώς περιλαμβάνει σημαντικές πληροφορίες. 
Η παρούσα Σύμβαση αποτελεί νομική συμφωνία μεταξύ εσάς (είτε ως άτομο είτε ως ενιαία οντότητα) και της Samsung Electronics Co., Ltd. ("Samsung") όσον αφορά λογισμικό, που αποτελεί ιδιοκτησία της Samsung, των θυγατρικών εταιρειών της και τρίτων προμηθευτών και χορηγών αδείας της, που συνοδεύει την παρούσα Σύμβαση και περιλαμβάνει λογισμικό και σχετικά μέσα, έντυπο υλικό, "διαδικτυακή" ή ηλεκτρονική τεκμηρίωση σχετικά με τη χρήση της Φορετής συσκευής ή/και του Λογισμικού διαχείρισης (συλλογικά "Λογισμικό"). 

Το Λογισμικό διαχείρισης είναι ένα πρόγραμμα λογισμικού για σύνδεση της κινητής συσκευής σας ("Συσκευή") στη Φορετή συσκευή και για διαχείριση, έλεγχο ή ενημέρωση του λογισμικού της Φορετής συσκευής μέσω της Συσκευής. Η Φορετή συσκευή απαιτεί τη χρήση προφορτωμένου λογισμικού στην κανονική λειτουργία.  Με τη χρήση της Φορετής συσκευής, του Λογισμικού διαχείρισης ή του προφορτωμένου λογισμικού της, αποδέχεστε τους όρους της παρούσας Σύμβασης.  Εάν δεν αποδεχτείτε αυτούς τους όρους, μην χρησιμοποιήσετε τη Φορετή συσκευή, το Λογισμικό διαχείρισης ή το προφορτωμένο λογισμικό της. 
1. Εκχώρηση άδειας χρήσης
Σύμφωνα με τους όρους και τις προϋποθέσεις της παρούσας Σύμβασης, εκχωρείται σε εσάς μια περιορισμένη, μη αποκλειστική και ανακλητή άδεια εγκατάστασης, χρήσης, πρόσβασης, εμφάνισης και εκτέλεσης ενός αντιγράφου του Λογισμικού διαχείρισης σε μία Φορετή συσκευή. Δεν επιτρέπεται η διάθεση του Λογισμικού διαχείρισης σε δίκτυο όπου μπορεί να χρησιμοποιηθεί από πολλές Φορετές συσκευές ταυτόχρονα.
Συγκεκριμένα στοιχεία του Λογισμικού ενδέχεται να υπόκεινται σε άδειες ανοιχτού κώδικα.  Οι διατάξεις των αδειών ανοιχτού κώδικα ενδέχεται να υπερισχύουν ορισμένων όρων της παρούσας Σύμβασης.

2. Επιφύλαξη δικαιωμάτων και κυριότητα
Η Samsung επιφυλάσσεται όλων των δικαιωμάτων που δεν εκχωρούνται ρητά σε εσάς στο πλαίσιο της παρούσας Σύμβασης. Το Λογισμικό προστατεύεται από νόμους και συνθήκες περί πνευματικών δικαιωμάτων και άλλης πνευματικής ιδιοκτησίας. Η Samsung είναι ο κάτοχος του τίτλου, των πνευματικών δικαιωμάτων και άλλων δικαιωμάτων πνευματικής ιδιοκτησίας του Λογισμικού. Το Λογισμικό παρέχεται με άδεια χρήσης, δεν πωλείται.

3. Περιορισμός άδειας χρήσης
Δεν επιτρέπεται η αποσυμπίληση ή η ανακατασκευή του πηγαίου ή του αντικειμενικού κώδικα ή άλλη παρέμβαση για τον εντοπισμό του πηγαίου κώδικα ή των αλγόριθμων του Λογισμικού, ή η τροποποίηση ή απενεργοποίηση οποιωνδήποτε λειτουργιών του Λογισμικού, ή η δημιουργία παράγωγων έργων με βάση το Λογισμικό. Απαγορεύεται η ενοικίαση, η εκμίσθωση, ο δανεισμός, η παραχώρηση υπο-άδειας χρήσης ή η παροχή εμπορικών υπηρεσιών κεντρικού υπολογιστή (hosting) με το Λογισμικό.

4. Υπηρεσίες και ενημερώσεις
Η Φορετή συσκευή και το Λογισμικό διαχείρισης περιέχουν ή ενδέχεται να είναι συμβατά με ορισμένα προγράμματα Λογισμικού για διαχείριση φυσικής κατάστασης ("Λογισμικό φυσικής κατάστασης"). Το Λογισμικό φυσικής κατάστασης έχει σχεδιαστεί μόνο για ψυχαγωγική χρήση. Η Φορετή συσκευή και το Λογισμικό φυσικής κατάστασης δεν προορίζονται για χρήση στη διάγνωση ασθενειών ή άλλων καταστάσεων υγείας ή στη θεραπεία, στο μετριασμό, στη θεραπευτική αγωγή ή στην πρόληψη ασθενειών ή σε οποιονδήποτε άλλο ιατρικό σκοπό. Ορισμένα δεδομένα που προέρχονται από το Λογισμικό φυσικής κατάστασης παρέχονται μόνο για ενημερωτικούς σκοπούς και δεν αντικαθιστούν τη σχέση μεταξύ εσάς και του γιατρού σας ή άλλου παρόχου υπηρεσιών υγείας. Μην αγνοείτε ποτέ επαγγελματικές ιατρικές συμβουλές ή καθυστερείτε να τις ζητήσετε εξαιτίας δεδομένων του Λογισμικού φυσικής κατάστασης.
Επίσης, ενδέχεται να είναι διαθέσιμες σε εσάς υπηρεσίες τρίτων μερών. Η Samsung αποποιείται οποιασδήποτε εγγύησης ή δήλωσης όσον αφορά στο περιεχόμενο, την ακρίβεια, την πληρότητα, την αποτελεσματικότητα ή τη συμμόρφωση με τους ισχύοντες νόμους ή κανονισμούς οποιωνδήποτε υπηρεσιών τρίτων μερών.
Μπορείτε να ενημερώσετε το Λογισμικό της Φορετής συσκευής μέσω του Λογισμικού διαχείρισης. Η Samsung μπορεί να σας παρέχει ή να σας διαθέσει ενημερώσεις Λογισμικού στη Φορετή συσκευή ("Ενημέρωση"), συμπεριλαμβάνοντας, ενδεικτικά, διορθώσεις σφαλμάτων, αναβαθμίσεις υπηρεσίας, αναβαθμίσεις και βελτιώσεις σε οποιοδήποτε πρόγραμμα λογισμικού που είναι ήδη εγκατεστημένο στη Φορετή συσκευή σας. Για να χρησιμοποιήσετε την έκδοση που παρέχεται μέσω της εν λόγω Ενημέρωσης, πρέπει να διαθέτετε άδεια χρήσης για το λογισμικό το οποίο αφορά η Ενημέρωση. Η ενημερωμένη έκδοση μπορεί να προσθέτει νέες λειτουργίες και, σε ορισμένες περιορισμένες περιπτώσεις, να διαγράφει υπάρχουσες. Ενώ η Ενημέρωση θα είναι γενικά διαθέσιμη, σε ορισμένες περιπτώσεις, οι Ενημερώσεις θα προσφέρονται μόνο από τον πάροχο δικτύου που χρησιμοποιείτε και οι εν λόγω Ενημερώσεις θα διέπονται από τη συμβατική σχέση μεταξύ εσάς και του παρόχου δικτύου.

5. Συγκατάθεση για χρήση δεδομένων
Αποδέχεστε και συμφωνείτε ότι η Samsung ή/και οι θυγατρικές της ενδέχεται να συλλέγουν και να χρησιμοποιούν τεχνικές πληροφορίες, όπως ο αριθμός σειράς, το όνομα του μοντέλου, ο κωδικός πελάτη, η εγγραφή πρόσβασης, η τρέχουσα έκδοση λογισμικού της συσκευής σας, ο κωδικός αναγνώρισης χώρας MCC (Mobile Country Code), ο κωδικός χώρας δικτύου κινητής τηλεφωνίας MNC (Mobile Network Code) και το TWID (μοναδικός αριθμός αναγνώρισης του προϊόντος μνήμης που είναι ενσωματωμένο στη Φορετή συσκευή). Η Samsung και οι θυγατρικές της ενδέχεται να χρησιμοποιούν αυτές τις πληροφορίες για τη βελτίωση ή την αναβάθμιση υποστηριζόμενων υπηρεσιών στη Φορετή συσκευή και στο Λογισμικό διαχείρισης και δεν θα αποκαλύψουν αυτές τις πληροφορίες σε οποιοδήποτε τρίτο μέρος με τρόπο που να γνωστοποιεί την ταυτότητά σας. Οι πληροφορίες σας εμπίπτουν σε κάθε περίπτωση στην Πολιτική απορρήτου της Samsung, την οποία μπορείτε να βρείτε στη διεύθυνση: http://account.samsung.com/membership/pp.

6. Πρόσβαση δεδομένων 
Ορισμένες λειτουργίες του Λογισμικού μπορεί να απαιτούν την πρόσβαση της κινητής συσκευής σας στο Internet και ενδέχεται να υπόκεινται σε περιορισμούς που έχουν επιβληθεί από την υπηρεσία παροχής δικτύου ή Internet που χρησιμοποιείτε. Το Λογισμικό μπορεί να χρησιμοποιήσει το δίκτυο κινητής τηλεφωνίας που διαθέτετε, γεγονός που μπορεί να επιφέρει πρόσθετες χρεώσεις ανάλογα με το πρόγραμμα πληρωμών σας.  Επίσης, η εκτέλεση ορισμένων λειτουργιών του Λογισμικού ενδέχεται να επηρεάζεται από την καταλληλότητα και την απόδοση του υλικού της συσκευής σας ή την πρόσβαση σε δεδομένα. 

7 Μεταβίβαση λογισμικού 
Δεν επιτρέπεται η μεταβίβαση της παρούσας Σύμβασης ή των δικαιωμάτων ή υποχρεώσεων προς το Λογισμικό που εκχωρείται διά του παρόντος σε οποιοδήποτε τρίτο μέρος, εκτός εάν σχετίζεται με την πώληση της Φορετής συσκευής που συνόδευε το Λογισμικό. Σε αυτή την περίπτωση, η μεταβίβαση πρέπει να περιλαμβάνει όλα τα προγράμματα Λογισμικού (συμπεριλαμβανομένων των συστατικών μερών του, των μέσων και έντυπων υλικών, οποιωνδήποτε αναβαθμίσεων, της παρούσας Σύμβασης) και δεν επιτρέπεται να διατηρήσετε τυχόν αντίγραφα του Λογισμικού. Η μεταβίβαση δεν επιτρέπεται να είναι έμμεση, όπως με τη μορφή παρακαταθήκης. Πριν από τη μεταβίβαση, ο τελικός χρήστης που θα λάβει το Λογισμικό πρέπει να συμφωνήσει με όλους τους όρους της Σύμβασης.

8. Περιορισμός εξαγωγών  
Αποδέχεστε ότι το Λογισμικό διαχείρισης ή το Λογισμικό υπόκεινται σε περιορισμούς εξαγωγών σε διάφορες χώρες. Συμφωνείτε ότι θα συμμορφώνεστε με όλες τις εφαρμοστέες διεθνείς και εθνικές νομοθεσίες που ισχύουν για το Λογισμικό διαχείρισης ή το Λογισμικό, συμπεριλαμβάνοντας όλους τους ισχύοντες νόμους και κανονισμούς περί περιορισμού των εξαγωγών.   

9. Διακοπή πρόσβασης και χρήσης
Η παρούσα Σύμβαση θα ισχύει μέχρι να τερματιστεί. Τα δικαιώματά σας στο πλαίσιο της παρούσας Σύμβασης θα πάψουν να ισχύουν αυτόματα, χωρίς προειδοποίηση από τη Samsung, σε περίπτωση που δεν συμμορφώνεστε με οποιονδήποτε όρο και προϋπόθεση της Σύμβασης. Με τη λύση της παρούσας Σύμβασης, πρέπει να σταματήσετε κάθε χρήση του Λογισμικού διαχείρισης ή του Λογισμικού και να καταστρέψετε όλα τα αντίγραφα του Λογισμικού διαχείρισης ή του Λογισμικού.

10. Αποποίηση εγγύησης
ΕΚΤΟΣ ΕΑΝ ΑΝΑΦΕΡΕΤΑΙ ΞΕΧΩΡΙΣΤΑ ΣΕ ΓΡΑΠΤΗ ΡΗΤΗ ΠΕΡΙΟΡΙΣΜΕΝΗ ΕΓΓΥΗΣΗ ΠΟΥ ΣΥΝΟΔΕΥΕΙ ΤΗ ΦΟΡΕΤΗ ΣΥΣΚΕΥΗ ΣΑΣ, ΤΟ ΛΟΓΙΣΜΙΚΟ ΠΟΥ ΠΑΡΕΧΕΤΑΙ ΑΠΟ ΤΗ SAMSUNG (ΕΙΤΕ ΠΕΡΙΛΑΜΒΑΝΕΤΑΙ ΣΤΗ ΦΟΡΕΤΗ ΣΥΣΚΕΥΗ, ΕΙΤΕ ΕΧΕΙ ΛΗΦΘΕΙ, ΕΙΤΕ ΕΧΕΙ ΑΠΟΚΤΗΘΕΙ ΜΕ ΑΛΛΟ ΤΡΟΠΟ) ΠΑΡΕΧΕΤΑΙ "ΩΣ ΕΧΕΙ" ΚΑΙ "ΩΣ ΔΙΑΤΙΘΕΤΑΙ", ΧΩΡΙΣ ΕΓΓΥΗΣΕΙΣ ΟΠΟΙΟΥΔΗΠΟΤΕ ΕΙΔΟΥΣ ΑΠΟ ΤΗ SAMSUNG, ΕΙΤΕ ΡΗΤΕΣ ΕΙΤΕ ΕΜΜΕΣΕΣ. ΣΤΟ ΜΕΓΙΣΤΟ ΔΥΝΑΤΟ ΒΑΘΜΟ ΣΥΜΦΩΝΑ ΜΕ ΤΗΝ ΙΣΧΥΟΥΣΑ ΝΟΜΟΘΕΣΙΑ, Η SAMSUNG ΑΠΟΠΟΙΕΙΤΑΙ ΟΛΕΣ ΤΙΣ ΕΓΓΥΗΣΕΙΣ, ΡΗΤΕΣ, ΕΜΜΕΣΕΣ Ή ΝΟΜΙΜΕΣ, ΣΥΜΠΕΡΙΛΑΜΒΑΝΟΝΤΑΣ, ΕΝΔΕΙΚΤΙΚΑ, ΕΜΜΕΣΕΣ ΕΓΓΥΗΣΕΙΣ ΕΜΠΟΡΕΥΣΙΜΟΤΗΤΑΣ, ΙΚΑΝΟΠΟΙΗΤΙΚΗΣ ΠΟΙΟΤΗΤΑΣ Ή ΤΕΧΝΙΚΗΣ ΑΡΤΙΟΤΗΤΑΣ, ΚΑΤΑΛΛΗΛΟΤΗΤΑΣ ΓΙΑ ΣΥΓΚΕΚΡΙΜΕΝΟ ΣΚΟΠΟ, ΑΞΙΟΠΙΣΤΙΑΣ Ή ΔΙΑΘΕΣΙΜΟΤΗΤΑΣ, ΑΚΡΙΒΕΙΑΣ, ΑΠΟΥΣΙΑΣ ΙΩΝ, ΑΔΙΑΚΟΠΗΣ ΧΡΗΣΗΣ ΚΑΙ ΚΑΤΟΧΗΣ, ΜΗ ΠΑΡΑΒΙΑΣΗΣ ΔΙΚΑΙΩΜΑΤΩΝ ΤΡΙΤΩΝ ΜΕΡΩΝ Ή ΑΛΛΗΣ ΠΑΡΑΒΙΑΣΗΣ ΔΙΚΑΙΩΜΑΤΩΝ. ΟΡΙΣΜΕΝΕΣ ΔΙΚΑΙΟΔΟΣΙΕΣ ΔΕΝ ΕΠΙΤΡΕΠΟΥΝ ΕΞΑΙΡΕΣΕΙΣ Ή ΠΕΡΙΟΡΙΣΜΟΥΣ ΕΜΜΕΣΩΝ ΕΓΓΥΗΣΕΩΝ. ΕΠΟΜΕΝΩΣ, ΟΙ ΠΑΡΑΠΑΝΩ ΕΞΑΙΡΕΣΕΙΣ ΕΝΔΕΧΕΤΑΙ ΝΑ ΜΗΝ ΙΣΧΥΟΥΝ ΓΙΑ ΕΣΑΣ. ΟΠΟΙΑΔΗΠΟΤΕ ΣΥΜΒΟΥΛΗ Ή ΠΛΗΡΟΦΟΡΙΑ, ΠΡΟΦΟΡΙΚΗ Ή ΓΡΑΠΤΗ, ΠΟΥ ΛΑΒΑΤΕ ΑΠΟ ΤΗ SAMSUNG Ή ΤΙΣ ΘΥΓΑΤΡΙΚΕΣ ΤΗΣ, ΔΕΝ ΘΑ ΘΕΩΡΕΙΤΑΙ ΩΣ ΤΡΟΠΟΠΟΙΗΣΗ ΤΗΣ ΠΑΡΟΥΣΑΣ ΑΠΟΠΟΙΗΣΗΣ ΕΓΓΥΗΣΕΩΝ ΑΠΟ ΤΗ SAMSUNG ΣΧΕΤΙΚΑ ΜΕ ΤΟ ΛΟΓΙΣΜΙΚΟ Ή ΩΣ ΠΑΡΟΧΗ ΕΓΓΥΗΣΗΣ ΟΠΟΙΟΥΔΗΠΟΤΕ ΕΙΔΟΥΣ ΑΠΟ ΤΗ SAMSUNG. 

11. Εφαρμογές και Υπηρεσίες Samsung
Ορισμένες εφαρμογές ή/και υπηρεσίες ενδέχεται να προφορτωθούν ή υπάρχει η δυνατότητα λήψης στη Φορητή σας συσκευή. Τέτοιες εφαρμογές ή/και υπηρεσίες ενδέχεται να απαιτούν Συνδρομή Υπηρεσιών Samsung ("Λογαριασμός Samsung"). Οι υποχρεώσεις και τα δικαιώματά σας που απορρέουν από τον Λογαριασμό Samsung ορίζονται σε ξεχωριστούς όρους και προϋποθέσεις καθώς και η πολιτική απορρήτου για τον Λογαριασμό Samsung. Σχετικά με εφαρμογές ή/και υπηρεσίες που δεν απαιτούν Λογαριασμό Samsung, ενδέχεται να χρειαστεί η συγκατάθεσή σας για τους όρους και τις υπηρεσίες αυτών καθώς και για την πολιτική απορρήτου. Με την παρούσα κατανοείτε και συμφωνείτε ότι οι σχετικοί όροι και οι προϋποθέσεις καθώς και οι πολιτικές απορρήτου εφαρμόζονται για κάθε εφαρμογή και υπηρεσία.

12. Περιορισμός ευθύνης
Η SAMSUNG ΔΕΝ ΘΑ ΦΕΡΕΙ ΕΥΘΥΝΗ ΓΙΑ ΤΥΧΟΝ ΖΗΜΙΕΣ ΟΠΟΙΟΥΔΗΠΟΤΕ ΕΙΔΟΥΣ ΠΟΥ ΠΡΟΚΥΠΤΟΥΝ ΑΠΟ Ή ΣΧΕΤΙΖΟΝΤΑΙ ΜΕ ΤΗ ΧΡΗΣΗ Ή ΤΗΝ ΑΔΥΝΑΜΙΑ ΧΡΗΣΗΣ ΤΟΥ ΛΟΓΙΣΜΙΚΟΥ, ΤΟΥ ΠΕΡΙΕΧΟΜΕΝΟΥ Ή ΤΗΣ ΛΕΙΤΟΥΡΓΙΚΟΤΗΤΑΣ ΤΟΥ, ΣΥΜΠΕΡΙΛΑΜΒΑΝΟΝΤΑΣ, ΕΝΔΕΙΚΤΙΚΑ, ΖΗΜΙΕΣ ΠΟΥ ΠΡΟΚΑΛΟΥΝΤΑΙ ΑΠΟ Ή ΑΦΟΡΟΥΝ ΣΕ ΣΦΑΛΜΑΤΑ, ΠΑΡΑΛΕΙΨΕΙΣ, ΔΙΑΚΟΠΕΣ, ΕΛΑΤΤΩΜΑΤΑ, ΚΑΘΥΣΤΕΡΗΣΕΙΣ ΣΤΗ ΛΕΙΤΟΥΡΓΙΑ Ή ΤΗ ΜΕΤΑΔΟΣΗ, ΙΟΥΣ ΥΠΟΛΟΓΙΣΤΩΝ, ΑΠΟΤΥΧΙΑ ΣΥΝΔΕΣΗΣ, ΧΡΕΩΣΕΙΣ ΔΙΚΤΥΟΥ, ΚΑΙ ΓΙΑ ΟΛΕΣ ΤΙΣ ΑΛΛΕΣ ΑΜΕΣΕΣ, ΕΜΜΕΣΕΣ, ΕΙΔΙΚΕΣ, ΤΥΧΑΙΕΣ, ΠΑΡΑΔΕΙΓΜΑΤΙΚΕΣ Ή ΣΥΝΕΠΑΓΟΜΕΝΕΣ ΖΗΜΙΕΣ, ΑΚΟΜΑ ΚΑΙ ΕΑΝ Η SAMSUNG ΕΧΕΙ ΕΝΗΜΕΡΩΘΕΙ ΓΙΑ ΤΗΝ ΠΙΘΑΝΟΤΗΤΑ ΤΕΤΟΙΩΝ ΖΗΜΙΩΝ. ΟΡΙΣΜΕΝΕΣ ΔΙΚΑΙΟΔΟΣΙΕΣ ΔΕΝ ΕΠΙΤΡΕΠΟΥΝ ΤΗΝ ΕΞΑΙΡΕΣΗ Ή ΤΟΝ ΠΕΡΙΟΡΙΣΜΟ ΤΥΧΑΙΩΝ Ή ΣΥΝΕΠΑΓΟΜΕΝΩΝ ΖΗΜΙΩΝ. ΕΠΟΜΕΝΩΣ, ΟΙ ΠΑΡΑΠΑΝΩ ΕΞΑΙΡΕΣΕΙΣ Ή ΠΕΡΙΟΡΙΣΜΟΙ ΕΝΔΕΧΕΤΑΙ ΝΑ ΜΗΝ ΙΣΧΥΟΥΝ ΓΙΑ ΕΣΑΣ. ΜΕ ΤΗΝ ΕΠΙΦΥΛΑΞΗ ΤΩΝ ΑΝΩΤΕΡΩ, Η ΣΥΝΟΛΙΚΗ ΕΥΘΥΝΗ ΤΗΣ SAMSUNG ΑΠΕΝΑΝΤΙ ΣΕ ΕΣΑΣ ΓΙΑ ΟΛΕΣ ΤΙΣ ΑΠΩΛΕΙΕΣ, ΖΗΜΙΕΣ, ΑΙΤΙΕΣ ΑΓΩΓΗΣ, ΣΥΜΠΕΡΙΛΑΜΒΑΝΟΜΕΝΩΝ, ΕΝΔΕΙΚΤΙΚΑ, ΟΣΩΝ ΒΑΣΙΖΟΝΤΑΙ ΣΕ ΣΥΜΒΑΣΗ, ΑΔΙΚΟΠΡΑΞΙΑ Ή ΑΛΛΩΣ, ΠΟΥ ΠΡΟΚΥΠΤΟΥΝ ΑΠΟ ΤΗ ΧΡΗΣΗ ΤΟΥ ΛΟΓΙΣΜΙΚΟΥ ΑΠΟ ΕΣΑΣ Ή ΑΠΟ ΟΠΟΙΑΔΗΠΟΤΕ ΑΛΛΗ ΔΙΑΤΑΞΗ ΤΗΣ ΠΑΡΟΥΣΑΣ ΣΥΜΒΑΣΗΣ, ΔΕΝ ΘΑ ΥΠΕΡΒΑΙΝΕΙ ΤΟ ΠΟΣΟ ΠΟΥ ΚΑΤΕΒΑΛΕ Ο ΑΓΟΡΑΣΤΗΣ ΕΙΔΙΚΑ ΓΙΑ ΑΥΤΟ ΤΟ ΛΟΓΙΣΜΙΚΟ. ΟΙ ΠΑΡΑΠΑΝΩ ΠΕΡΙΟΡΙΣΜΟΙ, ΕΞΑΙΡΕΣΕΙΣ ΚΑΙ ΑΠΟΠΟΙΗΣΕΙΣ (ΣΥΜΠΕΡΙΛΑΜΒΑΝΟΝΤΑΣ ΤΙΣ ΕΝΟΤΗΤΕΣ 10 ΚΑΙ 11) ΘΑ ΙΣΧΥΟΥΝ ΣΤΟ ΜΕΓΙΣΤΟ ΒΑΘΜΟ ΠΟΥ ΕΠΙΤΡΕΠΕΤΑΙ ΑΠΟ ΤΗΝ ΙΣΧΥΟΥΣΑ ΝΟΜΟΘΕΣΙΑ, ΑΚΟΜΑ ΚΑΙ ΕΑΝ ΟΠΟΙΟΔΗΠΟΤΕ ΜΕΣΟ ΑΠΟΚΑΤΑΣΤΑΣΗΣ ΔΕΝ ΕΚΠΛΗΡΩΝΕΙ ΤΟΝ ΟΥΣΙΩΔΗ ΣΚΟΠΟ ΤΟΥ.

13. Ισχύον δίκαιο
Η παρούσα Σύμβαση διέπεται από τη νομοθεσία της δικαιοδοσίας όπου κατοικείτε, ανεξαρτήτως σύγκρουσης νομικών διατάξεων. Η παρούσα Σύμβαση δεν θα διέπεται από τη Σύμβαση των Ηνωμένων Εθνών για τις συμβάσεις διεθνών πωλήσεων αγαθών ("CISG"), η εφαρμογή της οποίας εξαιρείται ρητά. 

14. Επίλυση διαφωνιών 
Εάν μια διαφωνία, αντιπαράθεση ή διαφορά που προκύπτει με οποιονδήποτε τρόπο από την παρούσα Σύμβαση ή από τη χρήση του Λογισμικού από εσάς δεν επιλυθεί με φιλικό διακανονισμό, θα υπόκειται στη μη αποκλειστική αρμοδιότητα των δικαστηρίων της δικαιοδοσίας όπου κατοικείτε.  Με την επιφύλαξη των ανωτέρω, η Samsung μπορεί να αιτηθεί ασφαλιστικά μέτρα (ή ισοδύναμο τύπο επείγουσας νομικής αποκατάστασης) σε οποιαδήποτε δικαιοδοσία. 

15.  Πλήρες συμφωνητικό
Η παρούσα Σύμβαση αποτελεί το πλήρες συμφωνητικό που συνάπτεται μεταξύ εσάς και της Samsung σχετικά με το Λογισμικό και αντικαθιστά όλες τις προηγούμενες ή υφιστάμενες προφορικές ή γραπτές επικοινωνίες, προτάσεις και δηλώσεις αναφορικά με το Λογισμικό ή οποιοδήποτε άλλο θέμα καλύπτεται από την παρούσα Σύμβαση. Εάν οποιαδήποτε διάταξη της παρούσας Σύμβασης κριθεί άκυρη, μη ισχύουσα, μη εφαρμοστέα ή παράνομη, οι άλλες διατάξεις θα παραμείνουν σε πλήρη ισχύ και εφαρμογή.
