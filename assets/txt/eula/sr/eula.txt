Ugovor o licenciranju sa krajnjim korisnikom

Pročitajte pažljivo ovaj Ugovor o licenciranju sa krajnjim korisnikom („Ugovor“) pre upotrebe nosivih uređaja koje proizvodi ili brendira kompanija Samsung, a koji su kompatibilni sa mobilnim uređajima kompanije Samsung kao što su oni iz Gear i Gear Fit serije (pod zajedničkim nazivom „Nosivi uređaj“), i menadžer aplikacija nosivog uređaja kompanije Samsung koje su kompatibilne sa mobilnim uređajima kompanije Samsung (pod zajedničkim nazivom „Menadžer“), pošto on sadrži važne informacije. 
Ovaj Ugovor predstavlja pravni dokument zaključen između vas (kao pojedinca ili pravnog lica) i kompanije Samsung Electronics Co., Ltd. (u nastavku teksta „kompanija Samsung“) za softver u vlasništvu kompanije Samsung i njenih povezanih lica, kao i nezavisnih dobavljača i davalaca licence, koji se dobija zajedno sa ovim Ugovorom, a koji obuhvata softver i srodne medijume, odštampane materijale, elektronsku ili dokumentaciju na mreži u vezi sa vašim korišćenjem Nosivih uređaja i/ili Menadžera (pod zajedničkim nazivom „Softver“). 

Menadžer predstavlja softver za povezivanje vašeg mobilnog uređaja (u nastavku teksta „Uređaj“) sa Nosivim uređajem pomoću kojeg možete da kontrolišete i ažurirate softver na Nosivom uređaju preko svog Uređaja, kao i da upravljate njime. Za normalan rad Nosivog uređaja neophodan je unapred instalirani softver.  Korišćenjem Nosivog uređaja, Menadžera ili njihovog unapred instaliranog softvera prihvatate uslove ovog Ugovora.  Ako ne prihvatate ove uslove, nemojte da koristite Nosivi uređaj, Menadžer ili njihov unapred instalirani softver. 
1. Dodeljivanje licence
U skladu sa uslovima i odredbama ovog Ugovora, dodeljuje vam se ograničena, neekskluzivna i opoziva licenca za instalaciju, korišćenje, pristupanje, prikazivanje i pokretanje jedne kopije Menadžera na jednom Nosivom uređaju. Menadžer ne smete postavljati na mrežu preko koje može biti korišćen na više Nosivih uređaja istovremeno.
Određene stavke Softvera možda podležu licencama otvorenog koda.  Odredbe licence otvorenog koda mogu zameniti neke od uslova iz ovog Ugovora.

2. Zadržavanje prava i vlasništva
Kompanija Samsung zadržava sva prava koja vam nisu izričito dodeljena ovim Ugovorom. Softver je zaštićen autorskim pravom i drugim zakonima i sporazumima o zaštiti intelektualne svojine. Kompanija Samsung je vlasnik naziva, autorskog prava i drugih prava intelektualne svojine u Softveru. Softver se licencira i nije predviđen za prodaju.

3. Ograničenja korišćenja licence
Nije vam dozvoljeno da obavljate obrnuti inženjering, dekompajlirate, rastavljate ili na neki drugi način da pokušavate da otkrijete izvorni kôd ili algoritme Softvera niti da modifikujete ili onemogućavate funkcije Softvera, kao ni da kreirate izvedena dela zasnovana na Softveru. Ne smete da izdajete, dajete u zakup, pozajmljujete, podlicencirate Softver niti da obezbeđujete komercijalne usluge hostovanja sa ovim Softverom.

4. Usluge i ispravke
Nosivi uređaj i Menadžer sadrže određeni Softver za upravljanje aktivnostima fitnesa („Softver za fitnes“) ili mogu biti kompatibilni sa njim. Softver za fitnes predviđen je samo za rekreativnu upotrebu. Nosivi uređaj i Softver za fitnes nisu namenjeni za dijagnostikovanje bolesti ili drugih stanja, kao ni za lečenje, ublažavanje simptoma, tretman niti sprečavanje bolesti ili u neke druge medicinske svrhe. Određeni podaci izvedeni pomoću Softvera za fitnes isključivo su informativne prirode i ne mogu zameniti konsultaciju sa vašim lekarom ili drugim medicinskim radnikom. Nemojte da zanemarujete savet lekara niti da odlažete njegovo traženje zbog informacija koje ste dobili putem Softvera za fitnes.
Takođe, na raspolaganju vam mogu biti usluge nezavisnih dobavljača. Kompanija Samsung se odriče svih garancija ili izjava za sadržaje, preciznost, kompletnost, efikasnost i usklađenost sa važećim zakonima i propisima usluga nezavisnog dobavljača.
Softver Nosivog uređaja možete da ažurirate pomoću Menadžera. Kompanija Samsung vam može obezbediti ili staviti na raspolaganje softverske ispravke za Nosivi uređaj (u nastavku teksta „Ispravka“), što bez ograničenja obuhvata otklanjanje grešaka, nadogradnju usluga, ispravke i poboljšanja za sav softver koji je prethodno instaliran na Nosivom uređaju. Da biste koristili verziju obezbeđenu putem ove Ispravke, potrebno je da najpre pribavite licencu za softver na koji se primenjuje Ispravka. U ažuriranu verziju mogu biti dodate nove funkcije i, u pojedinim slučajevima, mogu biti izbrisane postojeće funkcije. Iako je Ispravka generalno dostupna, u nekim ograničenim okolnostima Ispravke će nuditi samo vaš dobavljač mrežnih usluga i takve Ispravke će biti regulisane ugovorom koji ste zaključili sa tim dobavljačem mrežnih usluga.

5. Saglasnost za korišćenje podataka
Potvrđujete i slažete se da kompanija Samsung i/njena  povezana lica mogu da prikupljaju i koriste tehničke informacije kao što su serijski broj, naziv modela, korisnički kôd, zapis o pristupu, trenutna verzija softvera na uređaju, mobilni kôd zemlje (MCC – Mobile Country Code), kôd mobilne mreže (MNC – Mobile Network Code) i TWID (jedinstveni identifikacioni broj memorije u Nosivom uređaju). Kompanija Samsung i njene podružnice mogu koristiti ove informacije da poboljšaju ili nadograde usluge podrške za Nosivi Uređaj i Menadžer i neće otkrivati ove informacije nekoj trećoj strani u obliku koji vas lično identifikuje. Prema vašim informacijama će se u svakom trenutku postupati u skladu sa politikom privatnosti kompanije Samsung koju možete da pogledate na adresi: http://account.samsung.com/membership/pp.

6. Pristup podacima 
Pojedinim funkcijama softvera može biti neophodan pristup Internetu sa vašeg mobilnog uređaja i one mogu biti podložne ograničenjima koja je postavio vaš dobavljač mrežnih ili Internet usluga. Softver može da pristupi vašoj mobilnoj mreži što može dodatno biti naplaćeno u zavisnosti od vašeg tarifnog plana.  Pored toga, na korišćenje pojedinih funkcija Softvera mogu da utiču podesnost i performanse hardvera i mogućnost pristupa podacima. 

7 Prenos softvera 
Ovaj Ugovor, prava ili obaveze za Softver koji vam je ovim dodeljen ne smete da prenesete na neku treću stranu osim ako nije u pitanju prodaja Nosivog uređaja zajedno sa Softverom. U tom slučaju, prenosom mora biti obuhvaćen sav Softver (zajedno sa svim komponentama, medijumima i odštampanim materijalima, nadogradnjama i ovim Ugovorom) i ne smete da zadržite nijednu kopiju Softvera. Prenos ne sme biti obavljen indirektno, na primer kao deo konsignacije. Pre prenosa, krajnji korisnik koji dobija Softver mora prihvatiti sve uslove ovog Ugovora.

8. Ograničenja izvoza  
Saglasni ste da Menadžer ili Softver podležu ograničenjima koja su na snazi u raznim zemljama. Slažete se da ćete poštovati sve važeće nacionalne i međunarodne zakone koji se odnose na Menadžer ili Softver, zajedno sa svim primenjivim zakonima i propisima o ograničavanju izvoza.   

9. Raskid
Ovaj Ugovor je na snazi dok se ne raskine. Prava dodeljena ovim Ugovorom automatski će biti oduzeta bez prethodnog obaveštenja kompanije Samsung ako ne budete poštovali sve uslove i odredbe ovog Ugovora. Po raskidu ovog Ugovora morate u potpunosti prekinuti da koristite Menadžer ili Softver i uništiti sve kopije Menadžera ili Softvera.

10. Odricanje odgovornosti
OSIM AKO NIJE POSEBNO NAVEDENO U PISANOJ, OGRANIČENOJ I IZRIČITOJ GARANCIJI KOJA SE ISPORUČUJE UZ NOSIVI UREĐAJ, SOFTVER KOJI OBEZBEĐUJE KOMPANIJA SAMSUNG (BILO DA JE ISPORUČEN NA NOSIVOM UREĐAJU, PREUZET ILI DOBIJEN NA NEKI DRUGI NAČIN) OBEZBEĐUJE SE U VIĐENOM STANJU I KADA BUDE DOSTUPAN, BEZ GARANCIJA BILO KAKVE VRSTE OD KOMPANIJE SAMSUNG, IZRIČITIH ILI PODRAZUMEVANIH. U NAJVEĆOJ MOGUĆOJ MERI U SKLADU SA VAŽEĆIM ZAKONOM, KOMPANIJA SAMSUNG SE ODRIČE SVIH GARANCIJA IZRIČITIH, PODRAZUMEVANIH ILI ZAKONSKIH, ŠTO BEZ OGRANIČENJA OBUHVATA PODRAZUMEVANE GARANCIJE KOJE SE ODNOSE NA MOGUĆNOST PRODAJE, ZADOVOLJAVAJUĆI KVALITET ILI STRUČNE NAPORE, POGODNOST ZA ODREĐENU NAMENU, POUZDANOST ILI DOSTUPNOST, PRECIZNOST, NEPOSTOJANJE VIRUSA, NEOMETANO KORIŠĆENJE, POŠTOVANJE PRAVA NEZAVISNOG DOBAVLJAČA I SVIH DRUGIH PRAVA. POJEDINE NADLEŽNOSTI NE DOZVOLJAVAJU IZUZIMANJE PODRAZUMEVANIH GARANCIJA ILI NJIHOVO OGRANIČAVANJE, TAKO DA SE NAVEDENA IZUZEĆA ILI OGRANIČENJA MOŽDA NE ODNOSE NA VAS. NIJEDAN SAVET NITI INFORMACIJA, USMENA ILI PISANA, KOJU SU KOMPANIJA SAMSUNG ILI NJENA POVEZANA LIICA DOBILI OD VAS NEĆE MOĆI DA PROMENI ODRICANJE ODGOVORNOSTI KOMPANIJE SAMSUNG U VEZI SA SOFTVEROM NITI DA POSLUŽI ZA DOBIJANJE NOVE GARANCIJE BILO KAKVE VRSTE OD KOMPANIJE SAMSUNG. 

11. Aplikacije i usluge kompanije Samsung
Određene aplikacije i/ili usluge mogu biti unapred učitane ili se mogu preuzeti na vaš Nosivi uređaj. Te aplikacije i/ili usluge mogu zahtevati članstvo u Samsung Uslugama („Samsung Nalog“). Vaše obaveze i prava po osnovu Samsung Naloga uređene su posebnim odredbama i uslovima kao i politikom privatnosti za Samsung Nalog. Za aplikacije i/ili usluge za koje nije potreban Samsung Nalog, može se od vas tražiti da pristanete na njihove posebne odredbe i uslove kao i na politiku privatnosti. Ovim vi razumete i saglasni ste sa tim da se relevantne odredbe i uslovi i politike privatnosti primenjuju na svaku određenu aplikaciju i uslugu.
12. Ograničenje odgovornosti
KOMPANIJA SAMSUNG NEĆE BITI ODGOVORNA ZA EVENTUALNA OŠTEĆENJA KOJA NASTANU KAO POSLEDICA KORIŠĆENJA ILI NEMOGUĆNOSTI KORIŠĆENJA SOFTVERA, NJEGOVOG SADRŽAJA ILI FUNKCIJA, ŠTO BEZ OGRANIČENJA OBUHVATA OŠTEĆENJA KOJA SU NASTALA USLED GREŠAKA, PROPUSTA, PREKIDA, DEFEKATA, KAŠNJENJA U RADU ILI PRENOSU, RAČUNARSKOG VIRUSA, NEMOGUĆNOSTI POVEZIVANJA, TROŠKOVA KORIŠĆENJA MREŽE I SVIH DRUGIH DIREKTNIH, INDIREKTNIH, POSEBNIH, SLUČAJNIH, PRIMERNIH ILI POSLEDIČNIH OŠTEĆENJA ČAK I U SLUČAJU DA JE KOMPANIJA SAMSUNG OBAVEŠTENA O MOGUĆNOSTI NASTANKA TAKVIH OŠTEĆENJA. POJEDINE SUDSKE NADLEŽNOSTI NE DOZVOLJAVAJU IZUZIMANJE SLUČAJNIH ILI POSLEDIČNIH OŠTEĆENJA NITI NJIHOVO OGRANIČAVANJE, TAKO DA SE NAVEDENA IZUZEĆA ILI OGRANIČENJA MOŽDA NE ODNOSE NA VAS. NE IZUZIMAJUĆI NAVEDENO, CELOKUPNA NADOKNADA KOMPANIJE SAMSUNG ZA SVE VAŠE GUBITKE, OŠTEĆENJA, UZROKE POSTUPAKA, OBUHVATAJUĆI BEZ OGRANIČENJA UGOVORNU, DELIKTNU ILI NEKU DRUGU OBAVEZU KOJA JE NASTALA KAO POSLEDICA VAŠEG KORIŠĆENJA SOFTVERA ILI NEKE ODREDBE OVOG UGOVORA NEĆE BITI VEĆA OD IZNOSA KOJI JE KUPAC PLATIO ZA OVAJ SOFTVER. NAVEDENA OGRANIČENJA, IZUZIMANJA I ODRICANJA ODGOVORNOSTI (ZAJEDNO SA 10. I 11. ODELJKOM) PRIMENJIVAĆE SE U NAJVEĆOJ MOGUĆOJ MERI DOZVOLJENOJ VAŽEĆIM ZAKONOM, ČAK I KADA PRAVNI LEK NE ISPUNI SVOJU NAMENU.

13. Važeći zakon
Ovaj Ugovor je regulisan zakonima koji podležu pravosudnom sistemu zemlje čiji ste vi rezident , bez obzira na sukob između zakonskih odredbi. Ovaj Ugovor nije regulisan konvencijom Ujedinjenih Nacija o ugovorima za međunarodnu prodaju robe čija se primena izričito odbacuje. 

14. Rešavanje sporova 
U slučaju da se spor, nesporazum ili nesuglasice koje se jave tokom primene ovog Ugovora ili korišćenja Softvera ne reše mirnim putem, neekskluzivnu nadležnost ima sud zemlje čiji ste stanovnik.  Ne izuzimajući navedeno, kompanija Samsung može da primeni korektivne mere (ekvivalent hitnoj pravnoj pomoći) u nadležnosti bilo kog suda. 

15.  Kompletan ugovor
Ovaj Ugovor predstavlja kompletan ugovor između vas i kompanije Samsung u vezi sa Softverom i ima prednost u odnosu na svu prethodnu i sadašnju usmenu i pisanu komunikaciju, predloge i izjave u vezi sa Softverom ili nekim drugim pitanjem iz ovog Ugovora. Ako se neka odredba ovog Ugovora smatra nevažećom, neprimenjivom ili nezakonitom, sve druge odredbe ostaju na snazi i važeće.
