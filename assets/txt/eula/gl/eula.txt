Contrato de licenza de usuario final

Compre ler con atención o contrato de licenza de usuario final (en adiante, o “Contrato”) antes de empresar os accesorios fabricados por Samsung ou coa súa marca que sexan compatibles con dispositivos móbiles de Samsung como as series Gear e Gear Fit (en adiante e en conxunto, o “Accesorio”) e as aplicacións de xestión de accesorios de Samsung compatibles con dispositivos móbiles de Samsung (en adiante e en conxunto, o “Xestor”), xa que contén información importante. Este documento é un contrato legal entre o usuario (en calidade de persoa física ou entidade individual) e Samsung Electronics Co., Ltd (en adiante, “Samsung”) para usar o software que acompaña o presente Contrato, incluíndo o software, os materiais multimedia asociados, os materiais impresos e a documentación electrónica ou en liña relacionados co uso do Accesorio ou do Xestor (en adiante e en conxunto,o “Software”), o cal pertence a Samsung, as súas filiais, os seus fornecedores externos ou os seus licenciantes.

O Xestor é un programa de software que permite conectar o dispositivo móbil ó Accesorio e, de seguido, xestionar, controlar ou actualizar o software do Accesorio por medio do dispositivo móbil. Para o seu funcionamento normal, o Accesorio utiliza software configurado por antelación. Ó empregar o Accesorio, o Xestor ou o software configurado con antelación, o usuario convén en obrigarse asumindo as condicións deste Contrato. Se non está de acordo coas presentes condicións, débese abster de empregar o Accesorio, o Xestor ou o software configurado con antelación.

1. Outorgamento de licenza
Conforme ás condicións deste Contrato, outórgase ó usuario unha licenza limitada, revogable e non exclusiva para instalar, usar, abrir, amosar e executar unha copia do Xestor nun único Accesorio. Queda prohibido pór o Xestor a disposición dunha rede desde a que poidan empregalo varios Accesorios a un tempo.
Poida que algúns elementos do Software estean suxeitos a licenzas de código aberto. Existe a posibilidade de que certas disposicións das licenzas de código aberto aplicables prevalezan sobre outras condicións deste Contrato.

2. Reserva de dereitos e titularidade
Samsung resérvase todos os dereitos sobre o Software, sen prexuízo da licenza que Samsung lle concede ó usuario de maneira explícita no presente Contrato para utilizar o Software de conformidade cos termos e condicións do Contrato. O Software está protexido por dereitos de autor e por outros tratados e outras leis en materia de propiedade intelectual e industrial. Samsung posúe a titularidade do Software, os seus dereitos de autor e calquera outro dereito de propiedade intelectual e industrial aplicable. O Software non se vende senón que se lle outorga unha licenza para utilizar o Software.

3. Restrición de licenza
O usuario obrígase a absterse de reproducir mediante enxeñería inversa, descompilar ou desensamblar o Software, de tratar de descubrir o seu código fonte ou os seus algoritmos, de modificar ou desactivar ningunha das súas funcións e de crear obras derivadas baseadas no Software (agás na medida en que a lexislación aplicable permita dita actividade malia esta limitación). Ademais, o usuario ten prohibido alugar, arrendar ou prestar o Software, conceder licenzas sobre el ou ofrecer servizos comerciais de aloxamento con el.

4. Servizos e actualizacións
O Accesorio e o Xestor inclúen partes de Software concibido para manter a forma física (en adiante, “o Software de preparación física”) ou son compatibles con este tipo de programas. O Software de preparación física ten un fin lúdico en exclusiva. Nin o Accesorio nin o Software de preparación física están concibidos para o diagnóstico de enfermidades nin doutras doenzas nin tampouco para a cura, a mitigación, o tratamento nin a prevención de enfermidades nin para ningún outro fin de carácter médico. Algúns datos derivados do Software de preparación física so teñen un fin informativo pero, en ningún caso, substitúen a consulta a un facultativo nin a ningún outro especialista do ámbito sanitario. Xamais se deben obviar as indicacións dun profesional sanitario nin se debe pospor a visita a un médico por ter información a través do Software de preparación física.
Tamén é posible que haxa dispoñibles servizos de terceiros. Samsung non garante de ningunha maneira o contido, a precisión, a integridade, a eficacia nin o cumprimento da lexislación ou a normativa aplicables de servizos alleos.
O Software do Accesorio actualízase co Xestor. Samsung pode poñer a disposición do usuario ou fornecerlle actualizacións do Software do Accesorio (en adiante, “as Actualizacións”) que inclúen, entre outras, correccións de erros, actualizacións de servizos, actualizacións de versións e melloras relacionadas con calquera Software xa instalado no Accesorio. Para utilizar a versión fornecida con esas Actualizacións, o usuario debe ter unha licenza do Software que permita aplicalas. É posible que, na versión actualizada, se engadas funcións novas e, en casos illados, se eliminen funcións existentes. Aínda que, normalmente, as Actualizacións se poñen a disposición do público en xeral, nalgunhas circunstancias so as ofrece o operador de rede; nese caso, o seu uso réxese pola relación contractual entre o usuario e o seu operador.

5. Autorización de uso dos datos
O usuario convén en aceptar que Samsung ou as súas filiais teñen dereito a recompilar e empregar información de carácter técnico como o número de serie, o nome do modelo, o código de cliente, o rexistro de accesos, a versión de Software en uso do dispositivo, o MCC (indicativo de país para o servizo móbil), o MNC (indicativo de rede para o servizo móbil) e o TWID (número de identificación exclusivo do dispositivo de memoria incorporado no Accesorio). Samsung e as súas filiais sérvense desta información para mellorar ou actualizar os servizos complementarios do Accesorio e do Xestor e obríganse a absterse de revelala a ninguén de ningunha maneira que permita identificar ó usuario. A información manipúlase en todo momento conforme á política de privacidade de Samsung, que se atopa dispoñible neste enderezo: http://account.samsung.com/membership/pp.

6. Acceso con consumo de datos
Algunhas funcionalidades do Software esixen a conexión do dispositivo móbil a internet pero poden existir restricións impostas polo operador de rede ou o fornecedor de acceso a internet. Se o Software establece a conexión pola rede móbil do usuario, existe a posibilidade de que, en función da tarifa contratada, se lle facturen cargos adicionais. Alén diso, o uso dalgunhas funcionalidades do Software pode verse afectado pola idoneidade ou o funcionamento do hardware do dispositivo ou pola tarifa de datos.

7. Transferencia do Software 
Queda prohibido transferir tanto este Contrato como os dereitos ou as obrigas ligados ó Software cuxa licenza se outorga en virtude do presente instrumento agás que a transferencia se derive da venta do Accesorio xunto co seu Software correspondente. Nese caso, a transferencia ten que incluír todo o Software (con inclusión de todos os compoñentes, todos os materiais multimedia e impresos, todas as Actualizacións e o presente Contrato) e o usuario non ten dereito a conservar ningunha copia do Software. A transferencia non se pode realizar por medios indirectos como, por exemplo, unha consignación. Antes da transferencia, o usuario final que vaia recibir o Software debe expresar o seu acordo con todas as condicións deste Contrato.

8. Restricións ás exportacións
O usuario ten coñecemento de que o Xestor e o Software están suxeito a certas restricións ás exportacións en distintos países. O usuario convén en cumprir todas as leis nacionais e internacionais aplicables ó Xestor ou ó Software, con inclusión da lexislación e a normativa pertinentes ás restricións ás exportacións.

9. Terminación
Este contrato mantense en vigor ata a súa terminación. En caso de que o usuario incumpra calquera das condicións do Contrato, os dereitos que adquiriu en virtude deste instrumento quedan extinguidos de maneira automática sen necesidade de previo aviso de Samsung. Trala terminación do Contrato, o usuario obrígase a deixar de utilizar o Xestor e o Software e a destruír todas as copias de ámbolos dous.

10. Limitación de garantías
SALVO ESTIPULACIÓN EXPRESA EN CONTRARIO NUN DOCUMENTO ESCRITO E INDEPENDENTE DE GARANTÍA LIMITADA QUE ACOMPAÑE Ó ACCESORIO, SAMSUNG FORNECERÁ O SOFTWARE (INCLUIDO CO ACCESORIO, DESCARGADO OU OBTIDO POR CALQUER OUTRO MEDIO) TAL CUAL, SUXEITO A DISPOÑIBILIDADE E SEN GARANTÍA, NIN EXPLÍCITA NIN IMPLÍCITA, DE NINGÚN TIPO. NA MEDIDA EN QUE O PERMITA A LEXISLACIÓN VIXENTE, SAMSUNG EXÍMESE DE OFRECER NINGUNHA GARANTÍA EXPLÍCITA, IMPLÍCITA NIN LEGAL, INCLUIDAS, ENTRE OUTRAS, AS GARANTÍAS IMPLÍCITAS DE POSIBILIDADE DE COMERCIALIZACIÓN, ELABORACIÓN E CALIDADD SUFICIENTES, IDONEIDADE PARA UN FIN PARTICULAR, FIABILIDADE O DISPOÑIBILIDADE, PRECISIÓN, AUSENCIA DE VIRUS, GOCE SEN ALTERACIÓNS E AUSENCIA DE VIOLACIÓN DE DEREITOS DE TERCEIROS OU DOUTROS DEREITOS. DEBIDO A QUE, NALGUNAS XURISDICIONS, NON SE PERMITEN A EXCLUSIÓN NIN A LIMITACIÓN DAS GARANTÍAS IMPLÍCITAS, E POSIBLE QUE AS EXCLUSIONS OU AS LIMITACIONS ANTERIORES NON SEXAN APLICABLES NO CASO DO USUARIO. NINGUNHA RECOMENDACIÓN NIN INFORMACIÓN ORAL NIN ESCRITA QUE O USUARIO RECIBA DE SAMSUNG OU DAS SUAS FILIAIS SE PODE CONSIDERAR COMO UNHA ALTERACIÓN DESTA EXENCIÓN DE GARANTÍAS EN CANTO Ó SOFTWARE NIN CONSTITUTIVA DE NINGUNHA OUTRA GARANTÍA DE NINGUNHA CLASE DE SAMSUNG. 

11. Servizos e aplicacións de Samsung
Algúns servizos ou aplicacións poden estar cargados con antelación ou pódense descargar no seu dispositivo portátil. Os ditos servizos ou aplicacións poden requirir que sexa membro do servizo de Samsung (“Samsung Account”. Os seus dereitos e obrigas para Samsung Account establécense nuns termos e condicións independentes, así como na política de privacidade de Samsung Account. Para aqueles servizos e aplicacións que non requiran Samsung Account, é posible que deba dar consentimento ós seus termos e condicións e á súa política de privacidade. Polo presente recoñece e acepta que a utilización que faga das ditas aplicacións e servizos estará suxeita ós termos e condicións e ás políticas de privacidade aplicables en cada caso.

12. Limitación de responsabilidade
SAMSUNG EXÍMESE DE TODA RESPONSABILIDADE POR CALQUERA TIPO DE DANO OU PREXUÍZO QUE SE PRODUZA EN RELACIÓN CO USO OU A IMPOSIBILIDADE DE USO DO SOFTWARE, O SEU CONTIDO OU AS SUAS FUNCIONALIDADES, O QUE INCLÚE, ENTRE OUTROS, OS DANOS E PREXUÍZOS PROVOCADOS POR ERROS, OMISIONS, INTERRUPCIONS, DEFECTOS, RETRASOS NO FUNCIONAMENTO OU A TRANSMISIÓN, VIRUS INFORMÁTICOS, FALLOS DE CONEXIÓN E CARGOS DE CONEXIÓN Á REDE OU RELACIONADOS CON ESAS CIRCUNSTANCIAS ASÍ COMO CALQUERA OUTRO DANO OU PREXUÍZO DIRECTO, INDIRECTO, ESPECIAL, FORTUITO, EXEMPLAR OU CONSECUENTE AINDA CANDO SAMSUNG TIVESE COÑECEMENTO DA POSIBILIDADE DE QUE SE PRODUCISE DITO DANO. DEBIDO A QUE, NALGUNHAS XURISDICIONS, NON SE PERMITEN A EXCLUSIÓN NIN A LIMITACIÓN DOS DANOS E PREXUÍZOS FORTUITOS OU CONSECUENTES, E POSIBLE QUE AS EXCLUSIONS OU AS LIMITACIONS ANTERIORES NON SEXAN APLICABLES NO CASO DO USUARIO. SEN PREXUÍZO DO ANTERIOR, A RESPONSABILIDADE TOTAL DE SAMSUNG ANTE O USUARIO POR CALQUERA PÉRDIDA, DANO OU PREXUÍZO OU DEMANDA XA SEA CONTRACTUAL, EXTRACONTRACTUAL OU DE CALQUERA OUTRO TIPO E QUE SE DERIVE DO USO DO SOFTWARE OU DE CALQUERA OUTRA DISPOSICIÓN DO PRESENTE CONTRATO ASCENDE Ó IMPORTE EXACTO, NON MÁIS, QUE ABONASE O COMPRADOR Ó ADQUIRIR O SOFTWARE. AS LIMITACIOES, AS EXCLUSIONS E AS EXENCIONS ANTERIORES (INCLUIDAS AS DAS CLÁUSULAS 10 E 11) DÉBENSE APLICAR CO MÁXIMO ALCANCE PERMITIDO POLA LEXISLACIÓN APLICABLE AINDA CANDO A REPARACIÓN QUE CORRESPONDA NO CUMPLISE COA SÚA FINALIDADE ESENCIAL.

13. Lexislación aplicable
O presente Contrato réxese pola lexislación da xurisdición onde resida o usuario con independencia das disposicións sobre conflito entre lexislacións. Pola presente, exclúese de maneira expresa a aplicación a este Contrato do convenio sobre a compra e venta internacional de mercadorías das Nacións Unidas. 

14. Resolución de controversias 
Se calquera disputa, controversia ou desacordo que se derive de calquera modo deste Contrato ou do uso do Software non se resolve de maneira amigable, queda suxeito á competencia non exclusiva dos tribunais con xurisdición no lugar de residencia do usuario. Sen prexuízo do anterior, Samsung resérvase o dereito de solicitar medidas cautelares (ou calquera tipo de medida xurídica equivalente de carácter urxente) en calquera xurisdición.

15.  Contrato íntegro
O presente Contrato constitúe a totalidade do acordo entre o usuario e Samsung con relación ó Software e substitúe todas as comunicacións, propostas e declaracións orais ou escritas anteriores ou simultáneas verbo do Software ou de calquera outro asunto estipulado neste Contrato. Aínda que se considere que algunha disposición deste Contrato é nula, non é válida, non se pode aplicar ou é ilegal, as demais disposicións seguen tendo validez.

