Acord de licenţă pentru utilizatorul final

Citiţi cu atenţie acest Acord de licenţă pentru utilizatorul final („Acord”) înainte de a utiliza dispozitive portabile fabricate sau care poartă marca Samsung compatibile cu dispozitive mobile Samsung cum ar fi cele din seria Gear şi Gear Fit (denumite colectiv „Dispozitiv portabil”) şi aplicaţiile pentru managerul de dispozitive portabile Samsung compatibile cu dispozitivele mobile Samsung (denumite colectiv „Manager”) întrucât acesta conţine informaţii importante. 
Acest Acord este un acord legal între dvs. (individ sau entitate singulară) şi Samsung Electronics Co., Ltd. („Samsung”) pentru software-ul deţinut de Samsung şi de companiile afiliate acesteia şi de furnizorii şi licenţiatorii săi terţi, care însoţeşte prezentul Acord, ce include software şi suporturile asociate, materialele imprimate, documentaţia „online” sau electronică aferentă utilizării Dispozitivului portabil şi/sau a Managerului (denumit colectiv „Software”). 

Managerul este un program software pentru conectarea dispozitivului mobil („Dispozitiv”) la Dispozitivul portabil şi permite gestionarea, controlul sau actualizarea software-ului Dispozitivului portabil prin intermediul Dispozitivului. În cursul utilizării sale normale, Dispozitivul portabil necesită utilizarea de software preîncărcat.  Prin utilizarea Dispozitivului portabil, a Managerului sau a software-ului preîncărcat de acesta, acceptaţi termenii prezentului Acord.  Dacă nu acceptaţi aceşti termeni, nu utilizaţi Dispozitivul portabil, Managerul sau software-ul preîncărcat al acestuia. 
1. Acordarea licenţei
Conform termenilor şi condiţiilor din prezentul Acord, vi se acordă o licenţă limitată, neexclusivă, revocabilă pentru instalarea, utilizarea, accesarea, afişarea şi executarea unei copii a Managerului pe un singur Dispozitiv portabil. Nu puteţi face ca Managerul să fie disponibil prin intermediul unei reţele, unde poate fi utilizat de mai multe Dispozitive portabile simultan.
Anumite elemente ale Software-ului pot face obiectul unor licenţe de tip open source.  Este posibil ca prevederile licenţei open source să anuleze o parte din termenii prezentului Acord.

2. Drepturi de proprietate
Samsung îşi rezervă toate drepturile care nu vă sunt acordate în mod expres în prezentul Acord. Software-ul este protejat de legea dreptului de autor şi de alte legi şi tratate privind proprietatea intelectuală. Samsung deţine titlul, dreptul de autor şi alte drepturi de proprietate intelectuală ale software-ului. Software-ul este licenţiat, nu vândut.

3. Restricţionarea licenţei
Nu aveţi dreptul să decodificaţi, să decompilaţi sau să încercaţi în alt mod să descoperiţi codul sursă sau algoritmii Software-ului, respectiv să modificaţi sau să dezactivaţi orice caracteristici ale Software-ului sau să creaţi opere derivate pe baza Software-ului. Nu puteţi închiria, concesiona, împrumuta, sublicenţia sau furniza servicii comerciale de găzduire cu ajutorul Software-ului.

4. Servicii şi actualizări
Dispozitivul portabil şi Managerul conţin sau pot fi compatibile cu anumite Software-uri pentru managementul „Fit” („Software Fit”). Software-ul Fit este proiectat numai pentru uz recreaţional. Dispozitivul portabil şi software-ul Fit nu sunt destinate utilizării pentru diagnosticarea unor boli sau altor afecţiuni, respectiv pentru vindecarea, ameliorarea, tratamentul sau prevenirea unor afecţiuni sau în alte scopuri medicale. Anumite date derivate din software-ul Fit au un caracter strict informativ şi nu au rolul de a înlocui relaţia dintre dvs. şi medicul dvs. sau alt furnizor de servicii medicale. Nu ignoraţi niciodată sfaturile unui medic profesionist şi nu ezitaţi să-l contactaţi din cauza unor informaţii obţinute prin intermediul software-ului Fit.
De asemenea, vă pot fi puse la dispoziţie servicii terţe. Samsung declină orice garanţie sau declaraţie cu privire la conţinutul, acurateţea, completitudinea, eficienţa sau compatibilitatea cu orice fel de legi sau reglementări ale serviciilor unui terţ.
Puteţi actualiza Software-ul sau Dispozitivul portabil prin utilizarea Managerului. Samsung vă poate furniza sau vă poate pune la dispoziţie actualizări de Software pe Dispozitivul portabil („Actualizare”), inclusiv, fără limitare la, remediere erori, upgrade-uri de servicii, upgrade-uri şi îmbunătăţiri ale oricăror produse software instalate pe Dispozitivul dvs. portabil. Pentru utilizarea versiunii puse la dispoziţie prin Actualizare, trebuie mai întâi să deţineţi o licenţă pentru software-ul eligibil pentru Actualizare. Versiunea actualizată poate adăuga funcţii noi şi, în unele cazuri limitate, poate şterge funcţiile existente. Deşi Actualizarea va fi disponibilă la nivel general, în unele circumstanţe limitate, Actualizările vor fi oferite numai de furnizorul dvs. de reţea, iar aceste Actualizări vor fi guvernate de relaţia dvs. contractuală cu furnizorul de reţea.

5. Consimţământ pentru utilizarea datelor
Confirmaţi şi acceptaţi că Samsung şi/sau companiile sale afiliate pot colecta şi utiliza informaţii tehnice, precum numărul de serie, numărul modelului, codul de client, înregistrarea accesului, versiunea software curentă a dispozitivului dvs., MCC (codul mobil de ţară), MNC (codul de reţea mobilă) şi TWID (număr unic de identificare a produsului de memorie încorporat în dispozitivul portabil). Samsung şi afiliaţii săi pot utiliza aceste informaţii pentru îmbunătăţirea sau upgrade-ul serviciilor care acceptă  pe Dispozitivul portabil şi în Manager şi nu vor dezvălui aceste informaţii niciunui terţ într-o formă de natură să vă identifice personal. Informaţiile dvs. vor fi tratate în permanenţă în conformitate cu politica de confidenţialitate Samsung, care poate fi consultată la: http://account.samsung.com/membership/pp.

6. Acces la date 
Unele caracteristici ale software-ului pot necesita ca dispozitivul dvs. mobil să aibă acces la internet şi pot fi supuse unor restricţii impuse furnizorul dvs. de reţea sau internet. Este posibil ca Software-ul să acceseze reţeaua mobilă, ceea ce poate avea ca rezultat costuri suplimentare, în funcţie de planul dvs. tarifar.  De asemenea, este posibil ca utilizarea de către dvs. a unora dintre caracteristicile Software-ului să fie afectată de caracterul adecvat şi de funcţionarea componentelor hardware ale dispozitivului sau de accesul la date. 

7 Transfer de software 
Nu puteţi transfera prezentul Acord sau drepturile sau obligaţiile privind Software-ul, specificate în acest document, niciunui terţ, cu excepţia situaţiilor când acest lucru este legat de vânzarea Dispozitivului portabil care însoţit de software. Într-un asemenea caz, transferul trebuie să includă toate componentele Software-ului (inclusiv toate părţile componente, suporturile de date şi materialele tipărite, toate upgrade-urile, prezentul Acord) şi nu aveţi dreptul să păstraţi copii ale Software-ului. Transferul nu poate fi un transfer indirect, precum transferul prin consignaţie. Înainte de transfer, utilizatorul final care primeşte Software-ul trebuie să accepte toţi termenii Acordului.

8. Restricţie de export  
Aţi luat la cunoştinţă că Managerul sau Software-ul este supus restricţiilor de export în diferite ţări. Sunteţi de acord să respectaţi toate legile internaţionale şi naţionale aplicabile pentru Manager şi Software, inclusiv toate legile şi reglementările în vigoare privind restricţiile de export   

9. Rezilierea
Prezentul Acord rămâne în vigoare până la reziliere. Drepturile dvs. în condiţiile prezentului Acord vor înceta automat, fără nicio notificare de la Samsung, dacă nu respectaţi oricare dintre termenii şi condiţiile din prezentul Acord. La rezilierea Acordului, trebuie să încetaţi toate utilizările Managerului sau ale Software-ului şi să distrugeţi toate copiile Managerului sau ale Software-ului.

10. Denegare de responsabilitate privind garanţia
DACĂ NU SE SPECIFICĂ SEPARAT ÎNTR-O GARANŢIE EXPRESĂ LIMITATĂ SCRISĂ CARE ÎNSOŢEŞTE DISPOZITIVUL DVS. PORTABIL, SOFTWARE-UL FURNIZAT DE SAMSUNG (INDIFERENT DACĂ ESTE INCLUS ÎN DISPOZITIVUL PORTABIL, DESCĂRCAT SAU OBŢINUT ÎN ALT MOD) ESTE FURNIZAT „CA ATARE” ŞI „ÎN FUNCŢIE DE DISPONIBILITATE”, FĂRĂ ORICE FEL DE GARANŢII DIN PARTEA SAMSUNG, EXPRESE SAU IMPLICITE. ÎN MĂSURA MAXIMĂ PERMISĂ DE LEGISLAŢIA ÎN VIGOARE, SAMSUNG REFUZĂ ORICE GARANŢII EXPRESE, IMPLICITE SAU STATUTARE, INCLUSIV, DAR FĂRĂ LIMITARE LA, GARANŢII IMPLICITE DE VANDABILITATE, CALITATE SATISFĂCĂTOARE SAU EFORT DE MUNCĂ, CARACTER ADECVAT PENTRU UN ANUMIT SCOP, FIABILITATE SAU DISPONIBILITATE, PRECIZIE, LIPSA VIRUŞILOR, UTILIZARE NETULBURATĂ, NEÎNCĂLCARE A DREPTURILOR TERŢILOR SAU ALTĂ ÎNCĂLCARE DE DREPTURI. UNELE JURISDICŢII NU PERMIT EXCLUDERI SAU LIMITĂRI ALE GARANŢIILOR IMPLICITE, DECI ESTE POSIBIL CA EXCLUDERILE SAU LIMITĂRILE DE MAI SUS SĂ NU SE APLICE ÎN CAZUL DVS. NICIUN SFAT SAU INFORMAŢIE, ORALĂ SAU SCRISĂ, OBŢINUTĂ DE CĂTRE DVS. DE LA SAMSUNG SAU DE LA AFILIAŢII SĂI NU VA MODIFICA ACEASTĂ DENEGARE DE CĂTRE SAMSUNG A ORICĂREI GARANŢII CU PRIVIRE LA SOFTWARE ŞI NU VA GENERA NICIO GARANŢIE, DE ORICE FEL, DIN PARTEA SAMSUNG. 

11. Aplicaţii şi servicii Samsung
Anumite aplicaţii şi/sau servicii pot fi preîncărcate sau descărcate pe dispozitivul dvs. portabil. Astfel de aplicaţii şi/sau servicii pot necesita înscrierea la serviciile Samsung („Cont Samsung”). Obligaţiile şi drepturile dvs. conform Contului Samsung sunt stabilite în termeni şi condiţii separate, ca şi politica de confidenţialitate a contului Samsung. Este posibil ca pentru aceste aplicaţii şi/sau servicii, care nu necesită un cont Samsung, să fie nevoie să fiţi de acord cu termenii şi condiţiile acestora, dar şi cu politica lor de confidenţialitate. Prin prezenta, înţelegeţi şi sunteţi de acord că termenii şi condiţiile relevante şi politica de confidenţialitate se aplică fiecărei aplicaţii şi fiecărui serviciu.

12. Limitarea responsabilităţii
SAMSUNG NU VA FI RESPONSABILĂ PENTRU NICIO DAUNĂ, DE NICIUN FEL, REZULTATĂ DIN SAU ASOCIATĂ CU UTILIZAREA SAU INCAPACITATEA DE UTILIZARE A SOFTWARE-ULUI, A CONŢINUTULUI SAU A FUNCŢIONALITĂŢII ACESTUIA, INCLUSIV, DAR FĂRĂ LIMITARE LA, DAUNE CAUZATE DE SAU ASOCIATE CU ERORI, OMISIUNI, ÎNTRERUPERI, DEFECTE, ÎNTÂRZIERI ÎN FUNCŢIONARE SAU TRANSMISIE, VIRUŞI INFORMATICI, NEREUŞITĂ LA CONECTARE, TARIFE DE REŢEA ŞI TOATE CELELALTE DAUNE DIRECTE, INDIRECTE, SPECIALE, INCIDENTALE, EXEMPLARE SAU PE CALE DE CONSECINŢĂ, CHIAR DACĂ SAMSUNG A FOST INFORMATĂ CU PRIVIRE LA POSIBILITATEA APARIŢIEI UNOR ASEMENEA DAUNE. UNELE JURISDICŢII NU PERMIT EXCLUDEREA SAU LIMITAREA DAUNELOR INCIDENTALE SAU PE CALE DE CONSECINŢĂ, DECI ESTE POSIBIL CA EXCLUDERILE SAU LIMITĂRILE DE MAI SUS SĂ NU SE APLICE ÎN CAZUL DVS. FĂRĂ A ŢINE SEAMA DE CELE DE MAI SUS, RESPONSABILITATEA TOTALĂ A SAMSUNG FAŢĂ DE DVS. PENTRU TOATE PIERDERILE, DAUNELE, MOTIVELE DE CHEMARE ÎN JUDECATĂ, INCLUSIV, DAR FĂRĂ LIMITARE LA, CELE BAZATE PE CONTRACT, NEGLIJENŢĂ SAU ALTELE, DERIVATE DIN UTILIZAREA DE CĂTRE DVS. A SOFTWARE-ULUI, SAU ORICE PREVEDERE A PREZENTULUI ACORD, NU VA DEPĂŞI SUMA PLĂTITĂ DE CUMPĂRĂTOR PENTRU ACEST SOFTWARE. LIMITĂRILE, EXCLUDERILE ŞI DENEGĂRILE DE RESPONSABILITATE DE MAI SUS (INCLUSIV SECŢIUNILE 10 ŞI 11) SE VOR APLICA ÎN MĂSURA MAXIMĂ PERMISĂ DE LEGISLAŢIA APLICABILĂ, CHIAR DACĂ NICIUN REMEDIU NU ÎŞI ATINGE SCOPUL ESENŢIAL.

13. Legislaţia în vigoare
Prezentul Acord este guvernat de legile jurisdicţiei unde sunteţi rezident, fără referire la prevederile acesteia privind conflictul de legi. Prezentul Acord nu va fi guvernat de Convenţia ONU privind contractele pentru vânzarea internaţională de mărfuri, a cărei aplicare este în mod expres exclusă. 

14. Rezolvarea litigiilor 
Dacă o dispută, controversă sau conflict derivat în orice mod din prezentul Acord sau din utilizarea de către dvs. a Software-ului nu este reglementat pe cale amiabilă, aceasta se va supune jurisdicţiei non-exclusive a tribunalelor din jurisdicţia unde sunteţi rezident.  În ciuda celor afirmate mai sus, Samsung poate solicita ordine de restricţie (sau un tip echivalent de măsură juridică de urgenţă) în orice jurisdicţie. 

15.  Întregul Acord
Prezentul Acord reprezintă întregul acord între dvs. şi Samsung cu privire la Software şi elimină toate comunicările, propunerile şi declaraţiile orale sau scrise, anterioare sau contemporane cu privire la software sau la orice altă prevedere acoperită de prezentul Acord. Dacă orice prevedere a prezentului Acord este considerată nulă, nevalidă, inaplicabilă sau ilegală, celelalte prevederi îşi păstrează pe deplin validitatea şi efectul.
