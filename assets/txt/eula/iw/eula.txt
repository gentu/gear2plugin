הסכם רישיון למשתמש קצה

הסכם רישיון זה למשתמש קצה (להלן, ”ההסכם“) מכיל מידע חשוב, לכן הקפד לקרוא אותו ביסודיות לפני השימוש במכשירים לבישים שיוצרו על ידי או הנושאים את מותג Samsung, המתאימים לשימוש עם מכשירים ניידים של Samsung כמו Gear וסדרת Gear Fit (להלן ”מכשירים לבישים“), וכן יישומים לניהול מכשירים לבישים של Samsung המתאימים לשימוש עם מכשירים ניידים של Samsung (להלן ”המנהל“). 
הסכם זה הוא הסכם משפטי בינך (כפרט או כישות יחידה) לבין Samsung Electronics Co., Ltd.‎ ‏(Samsung) ביחס לתוכנה שבבעלות Samsung והחברות המסונפות אליה וספקיה החיצוניים והגורמים המעניקים לה רישיונות, המלווה הסכם זה וכולל תוכנה ומדיה נלווית, חומרים בדפוס, תיעוד מקוון או אלקטרוני בהקשר עם השימוש שלך בהתקן הלביש ו/או תוכנת הניהול (להלן ”תוכנה“). 

תוכנת הניהול היא תוכנה לחיבור ההתקן הנייד שלך (”ההתקן“) אל התקן לביש כדי לאפשר לך לנהל, לשלוט או לעדכן את תוכנת ההתקן הלביש באמצעות ההתקן. כדי להשתמש בהתקן הלביש באופן רגיל, חובה להשתמש בתוכנה מוטענת מראש.  בעצם השימוש בהתקן הלביש, תוכנת הניהול או התוכנה המותקנת מראש, הנך מקבל את תנאי הסכם זה.  אם אינך מקבל את התנאים הללו, אל תשתמש בהתקן הנייד, בתוכנת הניהול או בתוכנה המוטענת מראש. 
1. הענקת הרישיון
בכפוף לתנאים ולהתניות של הסכם זה, מוענק לך בזה רישיון מוגבל, לא בלעדי וניתן לביטול להתקין, להשתמש, לגשת, להציג ולהפעיל עותק אחד של תוכנת הניהול, בהתקן לביש אחד. אינך רשאי להפוך את תוכנת הניהול לזמינה ברשת, באופן שיאפשר למספר התקנים לבישים להשתמש בה במקביל.
אפשר שפריטים מסוימים בתוכנה יהיו כפופים לרישיונות קוד פתוח.  ייתכן שההוראות הכלולות ברישיונות הקוד הפתוח יבטלו חלק מתנאי הסכם זה.

2. שמירת זכויות ובעלות
Samsung שומרת על כל זכות שאינה מוענקת לך במפורש על פי הסכם זה. התוכנה מוגנת על פי חוקי זכויות יוצרים וחוקים ואמנות אחרים בנושא קניין רוחני. Samsung היא בעלת הקניין, זכויות היוצרים ושאר זכויות הקניין הרוחני בתוכנה. התוכנה ניתנת ברישיון ואינה נמכרת.

3. הגבלת הרישיון
אינך רשאי לבצע בתוכנה פעולות של הנדסה לאחור, הפיכת הידור או פירוק, ואינך רשאי לנסות לחשוף בדרך אחרת את קוד המקור או האלגוריתמים של התוכנה או לערוך בתוכנה שינוי או להשבית בה תכונות, או ליצור עבודות נגזרות המבוססות על התוכנה. אינך רשאי להשכיר את התוכנה, להחכיר, להשאיל או להעביר אותה ברישיון משנה או לספק שירותים בעזרת התוכנה.

4. שירותים ועדכונים
ייתכן שההתקן הלביש ותוכנת הניהול יכילו, או יתאימו לפעולה עם תוכנות מסוימות לניהול Fit (”תוכנת Fit“). תוכנת Fit נועדה לשימושי בילוי ופנאי בלבד. ההתקן הלביש ותוכנת Fit אינם מיועדים לשימוש באבחון של מחלות או מצבים אחרים, או בריפוי, הפגה, טיפול או מניעה של מחלות או לכל מטרה רפואית אחרת. נתונים מסוימים המופקים מתוכנת Fit הם למטרות אינפורמטיביות בלבד ואינם מיועדים להחליף את הקשר בינך לבין הרופא שלך או כל ספק אחר של שירותי בריאות. לעולם אל תתעלם מעצה רפואית מקצועית ואל תדחה התייעצות שכזאת בשל דבר שהגיע לידיעתך באמצעות תוכנת Fit.
ייתכן שיעמדו לרשותך גם שירותי צד שלישי. Samsung מסתייגת מכל אחריות או ייצוג ביחס למידת הדיוק, השלמות או האפקטיביות של תוכן כלשהו של צד שלישי, או להתאמתו של תוכן זה לדרישות של החוקים או התקנות החלים.
הנך רשאי לעדכן את תוכנת ההתקן הלביש באמצעות תוכנת הניהול. אפשר ש-Samsung תספק לך או תעמיד לרשותך עדכונים לתוכנת ההתקן הלביש (”העדכון“), כולל, בין השאר, תיקוני באגים, שדרוגי שירות או שדרוגים ושיפורים לתוכנות שכבר הותקנו בהתקן הלביש שלך. כדי להשתמש בגרסה שתסופק באמצעות שדרוג שכזה, עליך להחזיק תחילה ברישיון לתוכנה המזכה אותך בעדכון. אפשר שהגרסה המעודכנת תוסיף פונקציות חדשות ובמקרים מסוימים ומוגבלים, תגרע פונקציות קיימות. אף כי העדכון יהיה זמין לציבור בכללותו, במקרים מסוימים ומוגבלים העדכונים יהיו זמינים רק באמצעות ספק שירותי הרשת שלך, ועדכונים שכאלה יוסדרו ויישלטו בהתאם להתקשרות החוזית שלך עם ספק שירותי הרשת.

5. הסכמה לשימוש בנתונים
הנך מאשר ומסכים כי Samsung ו/או הגורמים המסונפים אליה, רשאים לאסוף ולהשתמש במידע טכני כמו מספר סידורי, שם דגם, קוד לקוח, נתוני גישה, גרסת התוכנה הנוכחית בהתקן שלך, MCC (קוד מדינה לנייד), MNC (קוד רשת סלולרית) ו-TWID (מזהה מספרי ייחודי של מוצר זיכרון המשולב בהתקן הנייד). Samsung והגורמים המסונפים אליה עשויים להשתמש במידע זה כדי לשפר או לשדרג שירותי עזר להתקן הלביש ולתוכנת הניהול ולא יגלו מידע זה לשום צד שלישי במתכונת המאפשרת זיהוי אישי שלך. בכל עת, המידע שלך יטופל בהתאם למדיניות הפרטיות של Samsung, שניתן לעיין בה בדף: http://account.samsung.com/membership/pp.

6. גישה לנתונים 
תכונות מסוימות בתוכנה עשויות לחייב גישה של ההתקן הנייד שלך לאינטרנט וייתכן שיחולו הגבלות שיטיל ספק שירותי הרשת או האינטרנט שלך. אפשר שהתוכנה תבצע את הגישה באמצעות הרשת הסלולרית שלך, דבר העשוי לגרור תוספת חיובים, בהתאם להסדר שלך עם ספק השירות.  בנוסף, אפשר שהנאתך מחלק מהתכונות של התוכנה תושפע ממידת ההתאמה והביצועים של חומרת ההתקן שלך או של הגישה לנתונים. 

7 העברת תוכנה 
אינך רשאי להעביר הסכם זה או את הזכויות או ההתחייבויות בהקשר עם התוכנה אשר הסכם זה מעניק לאף צד שלישי, אלא אם הדבר מתבצע בהקשר עם מכירת ההתקן הלביש, כשהוא מלווה בתוכנה. במקרה כזה, על ההעברה לכלול את כל התוכנה (כולל כל חלקיה, המדיה והחומרים בדפוס, כל שדרוג והסכם זה) ואינך רשאי להמשיך להחזיק באף עותק של התוכנה. העברה אינה יכולה להיות העברה עקיפה, כמו למשל קונסיגנציה. קודם להעברה, על משתמש הקצה המקבל את התוכנה להסכים לכל תנאי ההסכם.

8. הגבלת יצוא  
הנך מאשר כי תוכנת הניהול או התוכנה כפופות להגבלות יצוא של מדינות שונות. הנך מסכים לקיים את כל החוקים הבינלאומיים והלאומיים החלים על תוכנת הניהול או על התוכנה, לרבות כל התקנות והחוקיים הרלוונטיים בנוגע להגבלת היצוא.   

9. סיום
הסכם זה יהיה בתוקף עד לסיומו. זכויותיך על פי הסכם זה יסתיימו באופן אוטומטי וללא הודעה מ-Samsung במקרה שלא תקיים סעיף מסעיפי התנאים וההתניות הכלולים בהסכם זה. עם סיומו של הסכם זה, עליך לחדול מכל שימוש בתוכנת הניהול או בתוכנה ולהשמיד את כל עותקי תוכנת הניהול או התוכנה.

10. תניית פטור
אלא אם הדבר נאמר במפורש במסמך אחריות מוגבלת בכתב הנלווה להתקן הלביש שלך, התוכנה המסופקת על ידי SAMSUNG (בין אם היא כלולה בהתקן הלביש ובין אם הורדה או הושגה בדרך אחרת), מסופקת לך ”כמות שהיא“ ובמתכונת של ”על פי זמינות“, ללא התחייבות משום סוג מצד SAMSUNG, בין במפורש ובין מכללא. במידה המלאה המותרת בחוק הרלוונטי, SAMSUNG מסתייגת מכל אחריות, מפורשת, מכללא או סטטוטורית, לרבות אך לא רק, אחריות מכללא בדבר סחירות, איכות מספקת או מאמץ ראוי, התאמה למטרה מסוימת, אמינות או זמינות, דיוק, העדר וירוסים, הנאה שקטה, אי הפרת זכויות צד שלישי או הפרה אחרת של זכויות. במקומות שיפוט מסוימים, החרגה או הגבלה של אחריות מכללא אסורה, לכן אפשר שההחרגות או ההגבלות שלעיל אינן חלות עליך. שום ייעוץ ושום מידע, בין בעל-פה ובין בכתב, שקיבלת מ-SAMSUNG או הגורמים המסונפים אליה, לא יהיה בו כדי לשנות את הסתייגותה זאת של SAMSUNG מאחריות בנוגע לתוכנה, או כדי להחיל אחריות אחרת כלשהי על SAMSUNG. 

11. יישומים ושירותים של Samsung
אפשר שיישומים ו/או שירותים יוטענו מראש במכשיר הלביש שלך או שיהיה אפשר להורידם. ייתכן שהשימוש ביישומים ו/או שירותים אלה יהיה כרוך בחברות ב-Samsung Service (להלן “Samsung Account”). ההתחייבויות והזכויות שלך במסגרת Samsung Account מפורטות במסמך תנאים   והתניות נפרד, כמו גם במדיניות הפרטיות של Samsung Account. יישומים ו/או שירותים שאינם מחייבים Samsung Account, ייתכן שתידרש לציין את הסכמתך לתנאים ולהתניות ולמדיניות הפרטיות של אותם יישומים ו/או שירותים. במסמך זה הנך מציין כי אתה מבין ומאשר שמסמכי התנאים וההתניות ומדיניות הפרטיות הרלוונטיים יחולו על כל ישום ושירות, בהתאמה.

12. הגבלת חבות
לא תחול על סמסונג חבות בגין נזק מכל סוג, כתוצאה או בהקשר עם השימוש או עם חוסר היכולת להשתמש בתוכנה, התוכן שלה או רכיביה הפונקציונליים, כולל, בין השאר, נזק שנגרם על ידי או קשור בשגיאות, השמטות, שיבושים, ליקויים, עיכוב בפעולה או בשידור, וירוס מחשב, כשל בהתחברות, חיובי רשת וכל נזק ופיצוי אחר, ישיר, עקיף, מיוחד, מקרי, עונשי או תוצאתי, גם אם היה ידוע ל-SAMSUNG על האפשרות לנזק כאמור. במקומות שיפוט מסוימים, החרגה או הגבלה של נזק מקרי או תוצאתי אסורה, לכן אפשר שההחרגות או ההגבלות שלעיל אינן חלות עליך. על אף האמור לעיל, סך כל החבות של SAMSUNG כלפיך בגין כל אובדן, נזק, גורם או פעולה, לרבות חבות חוזית, נזיקית או אחרת, כתוצאה מהשימוש שלך בתוכנה, או כל סעיף אחר בהסכם זה, לא יעלה על הסכום ששילם הרוכש באופן ספציפי תמורת תוכנה זו. ההגבלות, ההחרגות וההסתייגויות שלעיל (כולל סעיפים 10 ו-11) יחולו במידה המרבית המותרת בחוק, גם אם סעד כלשהו לא יקיים את מטרתו המהותית.

13. החוק החל
הסכם זה נשלט ומוסדר על ידי החוקים במקום השיפוט שבו אתה תושב, על אף כל סתירה להוראות מתקל דינים. לא יחולו על הסכם זה סעיפי אמנת האומות המאוחדות בדבר חוזים למכר טובין בינלאומי, אשר החלתה מוחרגת בזה במפורש. 

14. יישוב מחלוקות 
מחלוקת או סכסוך הנובעים בדרך כלשהי מהסכם זה או מהשימוש שלך בתוכנה ואשר לא יושבו בדרכי נועם, יתבררו בכפוף לסמכות השיפוט הלא בלעדית של בתי המשפט במקום השיפור שבו אתה תושב.  על אף האמור לעיל, אפשר ש-Samsung תגיש בקשה לסעד בדמות צו מניעה (או סוג שווה ערך של סעד משפטי דחוף) בכל מקום שיפוט שהוא. 

15.  ההסכם בשלמותו
הסכם זה הוא ההסכם המלא בינך לבין Samsung בנוגע לתוכנה, והוא מחליף כל תקשורת בעל-פה או בכתב, בעבר או בהווה, וכל הצעה וייצוג בהקשר עם התוכנה או כל נושא אחר המכוסה בהסכם זה. והיה אם ייקבע כי סעיף מסעיפי הסכם זה בטל, נעדר תוקף, בלתי אכיף או בלתי חוקי, אזי יתר הסעיפים יישארו במלוא תוקפם וחלותם.

