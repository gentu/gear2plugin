A Samsung billentyűzet és a Beszédfelismerő szolgáltatás használata
1. A Samsung billentyűzet szolgáltatás a beszédfelismerő technológiát használja működéséhez. Ön beleegyezik abba, hogy a Samsung harmadik fél, a Nuance Communications Inc. (a továbbiakban: „Nuance”) által biztosított beszédfelismerő szolgáltatást (a továbbiakban: „Beszédfelismerő szolgáltatás”) használhat. Ön tudomásul veszi és elfogadja a következőket a Samsung billentyűzet szolgáltatás Ön általi használatával összefüggésben.
2. Ön vállalja, hogy nem továbbít semmilyen automatikus vagy rögzített kérést a Samsung billentyűzet szolgáltatás felé. 
3. Ön tudomásul veszi, hogy a Nuance a Samsung billentyűzet szolgáltatás nyújtásakor begyűjti az Ön által a Beszédfelismerő szolgáltatásnak diktált szavakat (ideértve ezek hangfelvételét, a kapcsolódó átírásokat és naplófájlokat) (a továbbiakban: „Beszédadatok”).
4. Ön hozzájárul és elfogadja, hogy a Nuance a Beszédfelismerő szolgáltatás nyújtásakor Beszédadatokat gyűjthet, amelyeket a Nuance vagy annak külső partnerei felhasználhatnak (a) a Beszédfelismerő szolgáltatás, valamint (b) egyéb Nuance termékek és szolgáltatások hangolásához, továbbfejlesztéséhez és tökéletesítéséhez.  
5. Ön tudomásul veszi és elfogadja, hogy az Ön Beszédadatait továbbíthatják az Egyesült Államokba és/vagy más országokba a Nuance és külső partnerei általi tárolás, feldolgozás és felhasználás céljára.
6. Az Ön által rendelkezésre bocsátott minden Beszédadat kezelése bizalmas, használata pedig a vonatkozó jogszabályoknak megfelelő lesz, a Nuance azonban szükség esetén felfedheti ezeket az adatokat a jogi vagy szabályozási előírások alapján, például ha ezt bírósági határozat rendeli el, a törvény által felhatalmazott kormányzati intézmény igénylésére vagy a Nuance céget megvásároló vagy vele fuzionáló harmadik fél részére.

