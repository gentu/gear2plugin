Samsung ստեղնաշար և Խոսքի ճանաչման ծառայության օգտագործումը
1. «Samsung ստեղնաշար» ծառայությունը, որպես ծառայության բաղադրիչ, օգտագործում է խոսքի ճանաչման տեխնոլոգիա: Դուք ընդունում եք, որ Samsung-ը կարող է օգտվել խոսքի ճանաչման ծառայությունից («Խոսքի ճանաչման ծառայություն»), որը տրամադրում է երրորդ կողմ հանդիսացող Nuance Communications Inc. (“Nuance”) ընկերությունը, և Դուք ընդունում եք և համաձայն եք հետևյալին՝ կապված Ձեր կողմից “Samsung ստեղնաշար» ծառայության օգտագործման հետ:
2. Դուք համաձայն եք որևէ ավտոմատացված կամ ձայնագրված հարցում չուղարկել “Samsung ստեղնաշար» ծառայությանը:
3. Դուք ընդունում եք, որ բառերը, որոնք թելադրում եք “Samsung ստեղնաշար» ծառայությանը (ներառյալ բառերի ձայնագրությունները, դրանց գրառումները և գրանցման ֆայլերը) («Խոսքի տվյալներ») հավաքվելու են Խոսքի ճանաչման ծառայություն մատուցող Nuance ընկերության կողմից:
4. Դուք համաձայն եք և ընդունում եք, որ Nuance-ը Խոսքի ճանաչման ծառայություն մատուցելիս կարող է հավաքել Խոսքի տվյալներ, որոնք Nuance-ը և երրորդ կողմ հանդիսացող իր գործընկերները կարող են օգտագործել, որպեսզի կարգաբերեն, կատարելագործեն ու բարելավեն (ա) Խոսքի ճանաչման ծառայությունը և (բ) Nuance ընկերության այլ արտադրանքներ ու ծառայություններ:
5. Դուք ընդունում եք և համաձայն եք, որ Ձեր Խոսքի տվյալները կարող են Nuance-ի և երրորդ կողմ հանդիսացող իր գործընկերների կողմից պահպանման, մշակման և օգտագործման նպատակով փոխանցվել Միացյալ Նահանգներ և (կամ) այլ երկրներ:
6. Ձեր տրամադրած ցանկացած և բոլոր Խոսքի տվյալները կմնան գաղտնի և կօգտագործվեն կիրառելի օրենսդրության համաձայն, բայց կարող են, անհրաժեշտության դեպքում, բացահայտվել Nuance ընկերության կողմից, որպեսզի բավարարվեն իրավական կամ նորմատիվային պահանջները, օրինակ՝ դատարանի կարգադրությամբ կամ կառավարական մարմնի պահանջով, եթե դա պարտադիր է կամ թույլատրված է օրենքով, կամ՝ երրորդ անձի պահանջով, որը ձեռք է բերում Nuance ընկերությունը կամ միավորվում է այդ ընկերության հետ: