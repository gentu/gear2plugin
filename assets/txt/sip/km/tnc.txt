ក្ដារចុច Samsung និង ការប្រើសេវាទទួលស្គាល់សម្ដី

1. សេវាក្ដារចុច Samsung ប្រើបច្ចេកវិទ្យាទទួលស្គាល់សម្ដី ជាសមាសភាពមួយនៃសេវានេះ។  អ្នកដឹងថា Samsung អាចប្រើសេវាទទួលស្គាល់សម្ដី ("សេវាទទួលស្គាល់សម្ដី") ដែលផ្ដល់ឲ្យដោយតតីយភាគីគឺ Nuance Communications Inc. ("Nuance") ហើយអ្នកដឹង និង យល់ព្រមតាមលក្ខខណ្ឌខាងក្រោម ជាប់ពាក់ព័ន្ធជាមួយនឹងការប្រើរបស់អ្នកលើសេវាក្ដារចុច Samsung។ 
2. អ្នកយល់ព្រមមិនប្រគល់សំណើរស្វ័យប្រវត្តិ ឬ បានថតទុកណាមួយដល់សេវាក្ដារចុច Samsung ឡើយ។ 
3. អ្នកដឹងថាពាក្យដែលអ្នកនិយាយទៅកាន់សេវាក្ដារចុច Samsung (រួមទាំងការថតជាអូឌីយ៉ូនៃពាក្យទាំងនោះ, សំណេរកត់ត្រា និង ឯកសារកំណត់ហេតុ) ("ទិន្នន័យសម្ដី") នឹងត្រូវបានប្រមូលដោយ Nuance ដើម្បីផ្ដល់ជូននូវសេវាទទួលស្គាល់សម្ដី។ 
4. អ្នកយល់ព្រម និង យល់ស្របថា ដើម្បីផ្ដល់ជូននូវសេវាទទួលស្គាល់សម្ដី Nuance អាចប្រមូលទិន្នន័យសម្ដី ដែលអាចប្រើដោយ Nuance និង ដៃគូតតីយភាគីរបស់ខ្លួន ក្នុងការរាវរក, បង្កើន និង កែលម្អ (a) សេវាទទួលស្គាល់សម្ដី ព្រមទាំង (b) ផលិតផល និង សេវារបស់ Nuance ផ្សេងទៀត។ 
5. អ្នកដឹង និង យល់ព្រមថា ទិន្នន័យសម្ដីរបស់អ្នក អាចត្រូវបានផ្ទេរទៅសហរដ្ឋអាមេរិក និង/ឬ ប្រទេសផ្សេងទៀតសម្រាប់ការរក្សាទុក, ការដំណើរការ និង ការប្រើដោយ Nuance និង ដៃគូតតីយភាគីរបស់ខ្លួន។ 
6. ទិន្នន័យសម្ដីទាំងឡាយ និង ទាំងអស់ដែលអ្នកផ្ដល់ឲ្យ នឹងនៅតែរក្សាការសម្ងាត់ ហើយនឹងត្រូវបានប្រើស្របតាមច្បាប់ជាធរមានប៉ុណ្ណោះ ប៉ុន្តែពួកវាអាចត្រូវបានបញ្ចេញដោយ Nuance ក្នុងករណីចាំបាច់ ដើម្បីបំពេញតាមលក្ខខណ្ឌតម្រូវការនៃច្បាប់ ឬ បញ្ញត្តិភាព ដូចជាក្រោមការបញ្ជារបស់តុលាការ ឬ ទីភ្នាក់ងាររដ្ឋាភិបាល បើចាំបាច់ ឬ ច្បាប់ផ្ដល់សិទ្ធិឲ្យ ឬក៏អាចបញ្ចេញឲ្យតតីយភាគីដែលទិញ ឬ រួមបញ្ចូលគ្នាជាមួយ Nuance។
