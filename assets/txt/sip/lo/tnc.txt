ຄີບອດຊໍາຊຸງ ແລະການໃຊ້ການບໍລິການຈົດຈໍາຄໍາສັ່ງສຽງ

1. ການບໍລິການຄີບອດຊໍາຊຸງໃຊ້ເຕັກໂນໂລຊີການຈົດຈໍາຄໍາສັ່ງສຽງເປັນອົງປະກອບຂອງການບໍລິການ.  ທ່ານຮັບຮູ້ວ່າ ຊໍາຊຸງອາດຈະໃຊ້ການບໍລິການຈົດຈໍາຄໍາສັ່ງສຽງ ("ການບໍລິການຈົດຈໍາຄໍາສັ່ງສຽງ") ທີ່ບຸກຄົນທີສາມຄື Nuance Communications Inc. ("Nuance") ຈັດໃຫ້, ແລະທ່ານຮັບຮູ້ ແລະເຫັນດີກັບສິ່ງຕໍ່ໄປນີ້ທີ່ກ່ຽວຂ້ອງກັບການໃຊ້ການບໍລິການຄີບອດຊໍາຊຸງຂອງທ່ານ.
2. ທ່ານເຫັນດີວ່າຈະບໍ່ສົ່ງການສະເໜີແບບອັດຕະໂນມັດ ຫຼືບັນທຶກໄວ້ໄປໃຫ້ກັບການບໍລິການຄີບອດຊໍາຊຸງ. 
3. ທ່ານຮັບຮູ້ວ່າ ຄໍາເວົ້າທີ່ທ່ານກໍານົດໃຫ້ການບໍລິການຊໍາຊຸງ (ລວມທັງການບັນທຶກສຽງຂອງຄໍາເວົ້າດັ່ງກ່າວ, ການກ່າຍລົງເປັນໜັງສືທີ່ກ່ຽວຂ້ອງ ແລະໄຟລ໌ບັນທຶກ) (“ຂໍ້ມູນຄໍາສັ່ງສຽງ”) ຈະຖືກ Nuance ເກັບກໍາໄວ້ໃນການໃຫ້ການບໍລິການຈົດຈໍາຄໍາສັ່ງສຽງ. 
4. ທ່ານຍິນຍອມ ແລະເຫັນດີວ່າ ໃນການໃຫ້ການບໍລິການຈົດຈໍາຄໍາສັ່ງສຽງ, Nuance ອາດຈະເກັບຄໍາຂໍ້ມູນຄໍາສັ່ງສຽງ ເຊິ່ງອາດຈະໃຊ້ໂດຍທາງ Nuance ແລະຫຸ້ນສ່ວນບຸກຄົນທີສາມ ເພື່ອຈູນ, ເພີ່ມ ແລະປັບປຸງ (ກ) ການບໍລິການຈົດຈໍາຄໍາສັ່ງສຽງ (ຂ) ຜະລິດຕະພັນ ແລະການບໍລິການອື່ນໆຂອງ Nuance. 
5. ທ່ານຮັບຮູ້ ແລະເຫັນດີວ່າ ຂໍ້ມູນຄໍາສັ່ງສຽງຂອງທ່ານອາດຈະຖືກໂອນໄປໃຫ້ກັບສະຫະລັດ ແລະ/ຫຼືປະເທດອື່ນໆສໍາລັບການເກັບມ້ຽນ, ການປະມວນຜົນ ແລະການໃຊ້ໂດຍທາງ Nuance ແລະຫຸ້ນສ່ວນບຸກຄົນທີສາມຂອງມັນ.
6. ຂໍ້ມູນຄໍາສັ່ງສຽງໃດໜຶ່ງ ຫຼືທັງໝົດທີ່ທ່ານໃຫ້ຈະຍັງຄົງເປັນຄວາມລັບ ແລະຈະຖືກນໍາໃຊ້ຕາມກົດໝາຍທີ່ກໍານົດ ແຕ່ອາດຈະຖືກທາງ Nuance ເປີດເຜີຍ, ຖ້າມີຄວາມຈໍາເປັນຕ້ອງໄດ້ເປີດເຜີຍ, ເພື່ອໃຫ້ບັນລຸຕາມເງື່ອນໄຂກໍານົດທາງກົດໝາຍ ຫຼືກົດລະບຽບ, ເຊັ່ນ ພາຍໃຕ້ຄໍາສັ່ງຂອງສານ ຫຼືໃຫ້ກັບອົງການຂອງລັດຖະບານ ຖ້າຫາກເປັນທີ່ຕ້ອງການຕາມກົດໝາຍ ຫຼືກົດໝາຍໃຫ້ສິດ, ຫຼືໃຫ້ກັບບຸກຄົນທີສາມ ເຊິ່ງໃຫ້ໄດ້ມາ ຫຼືລວມເຂົ້າກັບ Nuance.
