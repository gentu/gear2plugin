Tastatura Samsung şi utilizarea unui Serviciu de recunoaştere a vorbirii
1. Serviciul Tastatură Samsung utilizează tehnologie de recunoaştere a vorbirii, ca parte a serviciului de traducere. Luaţi act de faptul că Samsung poate utiliza un serviciu de recunoaştere a vorbirii („Serviciul de recunoaştere a vorbirii”) furnizat de o terţă parte, Nuance Communications Inc. („Nuance”), şi confirmaţi şi sunteţi de acord cu următoarele prevederi în legătură cu utilizarea serviciului Tastatură Samsung.
2. Sunteţi de acord să nu trimiteţi solicitări automate sau înregistrate serviciului Tastatură Samsung.
3. Luaţi act de faptul că acele cuvinte pe care le dictaţi serviciului Tastatură Samsung (inclusiv înregistrările audio ale respectivelor cuvinte, transcrierile şi fişierele jurnal asociate) („Datele vocale”) vor fi colectate de Nuance ca parte a furnizării Serviciului de recunoaştere a vorbirii.
4. Sunteţi de acord şi acceptaţi că, prin furnizarea Serviciului de recunoaştere a vorbirii, Nuance poate colecta Date vocale ce pot fi utilizate de Nuance şi de partenerii săi terţă parte pentru a regla şi a îmbunătăţi (a) Serviciul de recunoaştere a vorbirii şi (b) alte produse şi servicii Nuance.
5. Confirmaţi şi sunteţi de acord că Datele dvs. vocale pot fi transferate în Statele Unite ale Americii şi/sau în alte ţări pentru stocarea, procesarea şi utilizarea de către Nuance şi de către partenerii săi terţă parte.
6. Oricare şi toate aceste Date vocale pe care le furnizaţi vor rămâne confidenţiale şi vor fi utilizate conform legislaţiei aplicabile, dar pot fi dezvăluite de Nuance, dacă este necesar, pentru a respecta cerinţele legale sau de reglementare, cum ar fi în baza unei decizii judecătoreşti ori unei instituţii guvernamentale, dacă acest lucru este impus sau permis prin lege, ori unei terţe părţi care achiziţionează sau fuzionează cu Nuance.

