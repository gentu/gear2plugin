Клавиатура Samsung и използване на услуга за разпознаване на реч
1. Услугите на Клавиатура Samsung използват технология за разпознаване на реч като част от услугата. Вие потвърждавате, че Samsung може да използва услуга за разпознаване на реч („Услугата за разпознаване на реч“), предоставяна от трета страна, Nuance Communications Inc. („Nuance“), и потвърждавате и се съгласявате на следното във връзка с използването от ваша страна на услугата на Клавиатура Samsung.
2. Вие се съгласявате да не подавате никакви автоматизирани или записани заявки до услугата на Клавиатура Samsung.
3. Вие потвърждавате, че думите, които диктувате на услугата на Клавиатура Samsung (включително аудио записите на такива думи, свързаните с тях транскрипции и файлове от дневници) („Данни за реч“) ще бъдат събирани от Nuance при предоставянето на Услугата за разпознаване на реч.
4. Вие се съгласявате и потвърждавате, че при предоставянето на Услугата за разпознаване на реч Nuance може да събира Данни за реч, които може да се използват от Nuance и нейните партньори трети страни за настройване, подобряване и развиване на (a) Услугата за разпознаване на реч и (б) други продукти и услуги на Nuance.
5. Вие потвърждавате и се съгласявате, че вашите Данни за реч могат да бъдат прехвърляни до Съединените щати и/или други страни за съхраняване, обработка и използване от Nuance и нейните партньори трети страни.
6. Всякакви и всички Данни за реч, които предоставяте, ще остават конфиденциални и ще се използват в съответствие с приложимия закон, но може да се оповестяват от Nuance, ако е необходимо, в отговор на правни или законови изисквания, като например под нареждане на съд или правителствена агенция, ако е изискуемо или упълномощено от закона, или на трети страни, които придобиват или се сливат с Nuance.

