Samsung tastatūra un runas atpazīšanas pakalpojuma lietošana
1. Programmā Samsung tastatūra kā komponents tiek lietota runas atpazīšanas tehnoloģija. Jūs apliecināt, ka uzņēmums Samsung drīkst lietot runas atpazīšanas pakalpojumu (turpmāk tekstā — “Runas atpazīšanas pakalpojums”), ko nodrošina trešās puses uzņēmums Nuance Communications Inc. (turpmāk tekstā — “Nuance”), un jūs apzināties un piekrītat tālāk norādītajiem nosacījumiem saistībā ar programmas Samsung tastatūra lietošanu.
2. Jūs piekrītat programmā Samsung tastatūra neiesniegt nekāda veida automatizētus vai ierakstītus pieprasījumus.
3. Jūs apliecināt, ka Runas atpazīšanas pakalpojuma sniegšanas laikā uzņēmums Nuance apkopos vārdus, ko diktējat programmā Samsung tastatūra (tostarp šādu vārdu audio ierakstus, saistītās transkripcijas un žurnālfailus) (turpmāk tekstā — “Runas dati”).
4. Jūs piekrītat un apstiprināt, ka Runas atpazīšanas pakalpojuma sniegšanas laikā uzņēmums Nuance drīkst apkopot Runas datus, ko uzņēmums Nuance un tā trešās puses partneri drīkst lietot, lai precizētu, uzlabotu un pilnveidotu (a) Runas atpazīšanas pakalpojumu un (b) citus Nuance produktus un pakalpojumus.
5. Jūs piekrītat un apstiprināt, ka jūsu Runas dati var tikt pārsūtīti uz Amerikas Savienotajām Valstīm un/vai citām valstīm, kur uzņēmums Nuance un tā trešās puses partneri tos uzglabās, apstrādās un lietos.
6. Jebkādi un visi jūsu sniegtie Runas dati būs konfidenciāli un tiks lietoti saskaņā ar piemērojamiem tiesību aktiem, taču uzņēmums Nuance drīkst tos izpaust, ja nepieciešams, lai rīkotos saskaņā ar juridiskām vai normatīvām prasībām, piemēram, izpildot tiesas rīkojumu vai valsts aģentūras pieprasījumu, ja tas ir nepieciešams vai pilnvarots saskaņā ar tiesību aktiem, vai trešai pusei, kura iegādājas uzņēmumu Nuance vai ir iesaistīta uzņēmuma Nuance apvienošanā.

