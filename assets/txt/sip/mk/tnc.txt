Samsung keyboard и користење на услугата за препознавање говор

1. Услугата Samsung keyboard користи технологија за препознавање говор како составен дел од услугата.  Потврдувате дека Samsung може да ја користи услугата за препознавање говор ("услуга за препознавање говор") која ја обезбедува трета страна, Nuance Communications Inc. ("Nuance"), а воедно потврдувате и се согласувате со следните изјави поврзани со Вашето користење на услугата Samsung keyboard. 
2. Се согласувате да не испраќате какви било автоматизирани или снимени барања до услугата Samsung keyboard.
3. Потврдувате дека зборовите што ги внесувате преку услугата Samsung keyboard (вклучувајќи и аудио снимки од тие зборови, слични преписи и фајлови за евиденција) („Говорни податоци“) ќе се прибираат од страна на Nuance при обезбедувањето на услугата за препознавање говор.
4. Се согласувате дека при обезбедувањето на услугата за препознавање говор, Nuance може да прибира Говорни податоци кои понатаму може да ги користи компанијата Nuance и нејзините партнери (трети страни) за прилагодување, унапредување и подобрување на (a) услугата за препознавање говор и (b) други производи и услуги на Nuance. 
5. Потврдувате и се согласувате дека вашите Говорни податоци може да се префрлат во Соединетите Американски Држави и/или други земји за да се складираат, обработуваат и користат од страна на Nuance и нејзините партнери (трети страни). 
6. Сите ваши Говорни податоци ќе останат доверливи и ќе се користат во согласност со важечките закони, но компанијата Nuance може да ги објави, доколку тоа е потребно, поради исполнување на правни или регулаторни барања, како на пример поради судска наредба или на некоја владина агенција ако тоа е потребно или овластено со закон или, пак, на трети страни кои Nuance ќе ги купи или со кои ќе се соедини.
