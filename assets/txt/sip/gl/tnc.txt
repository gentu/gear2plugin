Teclado Samsung e o uso dun servizo de recoñecemento de voz
1. O servizo de Teclado Samsung emprega tecnoloxía de recoñecemento de voz como un compoñente do servizo. Aceptas que Samsung pode utilizar un servizo de recoñecemento de voz (o “Servizo de recoñecemento de voz”) fornecido por un terceiro, Nuance Communications Inc. (“Nuance”), e recoñeces e aceptas os seguintes termos e condicións en relación co teu uso do servizo de Teclado Samsung.
2. Aceptas non enviar ningunha solicitude automática ou gravada ao servizo de Teclado Samsung.
3. Aceptas que as palabras que dites ao servizo de Teclado Samsung (incluídas as gravacións de audio desas palabras, relacionadas con transcricións e ficheiros de rexistro) (“Datos de voz”) sexan recompiladas por Nuance para proporcionar o Servizo de recoñecemento de voz.
4. Consentes e aceptas que, para proporcionar o Servizo de recoñecemento de voz, Nuance pode recompilar Datos de voz que Nuance e os seus socios poden usar para axustar, mellorar e perfeccionar (a) o Servizo de recoñecemento de voz e (b) outros produtos e servizos de Nuance.
5. Recoñeces e aceptas que os teus Datos de voz se poden transferir a Estados Unidos e/ou outros países para o seu almacenamento, procesamento e uso por parte de Nuance e os seus socios.
6. Todos os Datos de voz que fornezas consideraranse confidenciais e usaranse de acordo coa lexislación aplicable, aínda que poden ser revelados por parte de Nuance, se é preciso, para cumprir requisitos legais ou regulamentarios, como unha orde xudicial ou revelados a unha axencia gobernamental se a lexislación o require ou o autoriza, ou a un terceiro que adquira ou se fusione con Nuance.
