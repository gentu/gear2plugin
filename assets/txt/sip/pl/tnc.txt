Klawiatura Samsung i korzystanie z usług rozpoznawania mowy
1. W usłudze Klawiatura Samsung jest wykorzystywana technologia rozpoznawania mowy jako element świadczonych usług. Użytkownik przyjmuje do wiadomości, że firma Samsung może wykorzystywać usługę rozpoznawania mowy („Usługa rozpoznawania mowy”) pochodzącą od zewnętrznego dostawcy, firmy Nuance Communications Inc. („Nuance”), oraz przyjmuje do wiadomości i potwierdza stosowanie się do poniższych postanowień w związku z korzystaniem z usługi Klawiatura Samsung.
2. Użytkownik potwierdza, że nie będzie przesyłać do usługi Klawiatura Samsung żadnych zautomatyzowanych ani nagranych żądań.
3. Użytkownik przyjmuje do wiadomości, że słowa podyktowane przez niego w usłudze Klawiatura Samsung (w tym nagrania audio tych słów, powiązane z nimi transkrypcje i pliki dziennika — dalej: „Dane mowy”) będą podczas świadczenia Usług rozpoznawania mowy gromadzone przez firmę Nuance.
4. Użytkownik wyraża zgodę i potwierdza, że podczas świadczenia Usługi rozpoznawania mowy firma Nuance może gromadzić Dane mowy, które mogą być wykorzystywane przez firmę Nuance oraz jej partnerów zewnętrznych w celu dopracowania, rozszerzenia i ulepszenia (a) Usługi rozpoznawania mowy i (b) innych produktów i usług firmy Nuance.
5. Użytkownik przyjmuje do wiadomości i potwierdza, że jego Dane mowy mogą zostać przekazane do Stanów Zjednoczonych Ameryki i/lub do innych krajów w celu ich przechowywania, przetwarzania i wykorzystania przez firmę Nuance i jej partnerów zewnętrznych.
6. Wszelkie Dane mowy pochodzące od użytkownika zachowają charakter poufny i będą wykorzystywane zgodnie z przepisami właściwego prawa, jednak mogą być przez firmę Nuance ujawnione, jeśli będzie to wymagane w celu spełnienia wymogów prawnych lub regulacyjnych, takich jak nakaz sądowy lub ujawnienie organom państwa w sytuacji, gdy prawo tego wymaga lub na to zezwala, bądź mogą zostać ujawnione podmiotowi zewnętrznemu dokonującemu przejęcia lub fuzji z firmą Nuance.

