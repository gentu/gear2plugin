Служба "Клавіатура Samsung" і використання служби розпізнавання мовлення
1. Служба "Клавіатура Samsung" використовує технологію розпізнавання мовлення як компонент служби. Ви погоджуєтеся, що Samsung може використовувати службу розпізнавання мовлення (далі – "Служба розпізнавання мовлення"), надану третьою стороною, компанією Nuance Communications Inc. ("Nuance"), і погоджуєтеся на наведені нижче умови стосовно використання вами служби "Клавіатура Samsung".
2. Ви погоджуєтеся не надсилати жодних автоматизованих або записаних запитів до служби "Клавіатура Samsung".
3. Ви погоджуєтеся, що слова, продиктовані вами у службі "Клавіатура Samsung" (включно зі звуковими записами цих слів, пов'язаними з ними транскрипціями та файлами журналів – "Дані мовлення") будуть зібрані компанією Nuance під час надання Служби розпізнавання мовлення.
4. Ви погоджуєтеся, що в рамках надання Служби розпізнавання мовлення компанія Nuance може збирати Дані мовлення, які компанія Nuance та її сторонні партнери можуть використати для вдосконалення та покращення (а) Служби розпізнавання мовлення та (б) інших продуктів і послуг Nuance.
5. Ви погоджуєтеся, що ваші Дані мовлення можуть бути передані до США та/або інших країн для зберігання, обробки та використання компанією Nuance і її сторонніми партнерами.
6. Усі надані вами Дані мовлення залишатимуться конфіденційними та використовуватимуться згідно з відповідними законами, але можуть бути розкриті компанією Nuance, якщо це необхідно для виконання юридичних вимог, наприклад за наказом суду або урядової агенції, якщо це вимагається або дозволяється законом, або надані третій стороні, що придбала компанію Nuance або об’єдналася з нею.

