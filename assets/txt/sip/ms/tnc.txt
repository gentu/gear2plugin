Papan kekunci Samsung dan Penggunaan Perkhidmatan Pengecaman Ucapan

1. Perkhidmatan papan kekunci Samsung menggunakan teknologi pengecaman ucapan sebagai komponen perkhidmatan.  Anda mengakui bahawa Samsung boleh menggunakan perkhidmatan pengecaman ucapan ("Perkhidmatan Pengecaman Ucapan") yang disediakan oleh pihak ketiga, Nuance Communications Inc. ("Nuance") dan anda mengakui dan bersetuju dengan perkara berikut yang berkaitan dengan penggunaan anda ke atas perkhidmatan papan kekunci Samsung. 
2. Anda bersetuju untuk tidak mengemukakan sebarang permintaan automatik atau direkodkan kepada perkhidmatan papan kekunci Samsung. 
3. Anda mengakui bahawa perkataan yang anda imlakkan pada perkhidmatan papan kekunci Samsung  (termasuk rakaman audio perkataan tersebut, transkripsi yang berkaitan dan fail log) (â€œData Ucapanâ€) akan dikumpulkan oleh Nuance untuk menyediakan Perkhidmatan Pengecaman Ucapan. 
4. Anda memberi kebenaran dan bersetuju bahawa untuk menyediakan Perkhidmatan Pengecaman Ucapan, Nuance mungkin mengumpulkan Data Ucapan yang mungkin digunakan oleh Nuance dan rakan kongsi pihak ketiganya untuk menala, meningkatkan dan memperbaiki (a) Perkhidmatan Pengecaman Ucapan dan (b) lain-lain produk dan perkhidmatan Nuance. 
5. Anda mengakui dan bersetuju bahawa Data Ucapan anda mungkin dipindahkan ke Amerika Syarikat dan/atau lain-lain negara untuk penyimpanan, pemprosesan dan kegunaan Nuance dan rakan kongsi pihak ketiga. 
6. Mana-mana dan semua Data Ucapan yang anda berikan akan dirahsiakan dan akan digunakan mengikut undang-undang berkaitan tetapi mungkin didedahkan oleh Nuance, jika dikehendaki sedemikian, bagi memenuhi keperluan undang-undang atau peraturan, seperti di bawah perintah mahkamah atau kepada agensi kerajaan jika dikehendaki atau dibenarkan oleh undang-undang, atau kepada pihak ketiga yang dibeli atau bergabung dengan Nuance.
